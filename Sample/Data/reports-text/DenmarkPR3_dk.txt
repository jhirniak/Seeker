Danmarks tredje rapport
i henhold til
den europæiske pagt om
regionale sprog eller mindretalssprog

April 2010

2

Indledende del
Indledning

Danmark ratificerede den 8. september 2000 den europæiske pagt om regionale
sprog eller mindretalssprog af 5. november 1992 (sprogpagten), som herefter trådte
i kraft for Danmark den 1. januar 2001. I forbindelse med ratifikationen identificerede
Danmark tysk som et mindretalssprog i pagtens forstand og afgav en erklæring om,
at sprogpagten skal gælde for tysk for så vidt angår det tyske mindretal i
Sønderjylland.
Den 3. december 2002 afgav Danmark sin første statsrapport i henhold til
sprogpagten. Ekspertkomitéen afgav herefter den 21. november 2003 sin rapport
om Danmarks opfyldelse af sine forpligtelser i henhold til sprogpagten, og
Ministerkomitéen offentliggjorde den 19. maj 2004 sin resolution om Danmark.
Den 26. april 2006 afgav Danmark sin anden statsrapport i henhold til sprogpagten.
Ekspertkomitéen afgav herefter den 28. marts 2007 sin rapport om Danmarks
opfyldelse af sine forpligtigelser i henhold til sprogpagten, og Ministerkomitéen
offentliggjorde den 26. september 2007 sin resolution om Danmark.
Som led i sprogpagtens overvågningsmekanismer afgiver Danmark herved sin
tredje statsrapport. Sprogpagtens overvågningsproces er efter dansk opfattelse et
vigtigt instrument i en løbende dialog med Europarådet, og den danske regering ser
med tilfredshed på herved at få lejlighed til at fortsætte det konstruktive samarbejde.
Rapporten er udarbejdet i overensstemmelse med de retningslinjer, som
Europarådets Ministerkomité vedtog den 7. februar 2002 vedrørende udarbejdelse
af rapporter i henhold til sprogpagten samt Ekspertkomitéens spørgsmål til Danmark
i forbindelse med udarbejdelsen af Danmarks tredje statsrapport i henhold til
sprogpagten. De enkelte bestemmelser i sprogpagten kommenteres således ikke, i
det omfang Ekspertkomitéen i sine rapporter af 21. november 2003 og 28. marts
2007 har tilkendegivet, at Danmark overholder de pågældende bestemmelser, med
mindre der er sket noget nyt på området.
Baggrundsoplysninger
1. Angiv venligst den nødvendige baggrundsinformation, herunder relevante
oplysninger om den historiske udvikling i landet, en oversigt over den
demografiske situation med henvisning til basale økonomiske data for
regionerne samt information om landets konstitutionelle og administrative
struktur.
Demografiske oplysninger – opdaterede tal

3

Danmarks befolkning er på 5,51 mio. indbyggere. 94,2 procent af befolkningen er
danskere, og det altovervejende flertal har dansk som deres modersmål.
I 2008 var det danske bruttonationalprodukt 1.733,5 mia. danske kroner.
Nettogælden over for udlandet var i 2008 på 153,0 mia. danske kroner eller 8,8
procent af bruttonationalproduktet. Inflationsraten var i 2008 på 3,6 procent.
Indkomsten per indbygger var i 2008 i gennemsnit 321.342 danske kroner.
Indsamlingen af statistiske oplysninger om danske samfundsforhold varetages af
Danmarks Statistik. Danmarks Statistik registrerer ikke oplysninger om andre
mindretal end fremmede statsborgere og personer, der er født uden for Danmark.
Eftersom tilhørsforholdet til det tyske mindretal i henhold til bl.a. Københavnerklæringen fra 1955 bygger på et frit individuelt valg, kan dette heller ikke
registreres nogetsteds.
Der foreligger derfor ingen officielle opgørelser over størrelsen af det tyske mindretal
i Danmark, men det tyske mindretal har selv oplyst, at det omfatter ca. 12.000 15.000 mennesker.
Mindretallet, som både behersker tysk og dansk, bor hovedsagelig i den sydlige og
østlige del af Sønderjylland, hvor det udgør mellem 5 og 10 % af befolkningen i
nogle af områdets kommuner. Desuden lever medlemmer af det tyske mindretal
spredt over andre dele af Sønderjylland.
Da medlemmerne af det tyske mindretal næsten alle taler tysk, defineres
medlemmerne af det tyske mindretal som ”personer, der taler regionale sprog eller
mindretalssprog”.
Den historiske udvikling
Tilstedeværelsen af en tysksindet befolkningsdel i Sønderjylland skyldes en historisk
udvikling, som har ført landsdelen under skiftevis dansk og tysk herredømme.
Hertugdømmet Slesvig blev grundlagt i det 12. århundrede og hørte med en
omskiftelig historie til Danmark indtil nederlaget til Prøjsen og Østrig i den dansktyske krig i 1864. Dette førte til, at Sønderjylland sammen med de tysksprogede,
men danske hertugdømmer Holsten og Lauenburg siden blev indlemmet i Preussen.
Efter Første Verdenskrigs afslutning bestemte Versailles-traktaten mellem de
allierede sejrherrer og Tyskland fra 1919, at der bl.a. skulle afholdes
folkeafstemninger i det nordlige og centrale Slesvig. Folkeafstemningerne blev
gennemført i hhv. februar og marts 1920. Resultatet betød, at Slesvig blev delt, og
at Nordslesvig blev afstået fra Tyskland og således genforenet med Danmark i
sommeren 1920. På denne baggrund opstod de nuværende nationale mindretal i
det dansk-tyske grænseland: det danske mindretal i Tyskland og det tyske mindretal
i Danmark. Den tyske befolkningsdel krævede efter 1920 en revision af
grænsedragningen. Frem til 1933 krævede det tyske mindretal, at de dele af
Nordslesvig, der ved folkeafstemningen i marts 1920 havde haft et tysk flertal, skulle
genforenes med Tyskland. Efter nazisternes magtovertagelse i Tyskland i 1933
krævede det tyske mindretal, at hele Nordslesvig skulle tilbage til Tyskland. Efter
Anden Verdenskrig afgav det nyorganiserede tyske mindretal en loyalitetserklæring

4

over for Danmark og anerkendte samtidig grænsen fra 1920. I 1955 blev den
nuværende totale afspænding grundlagt med København/Bonn-erklæringerne. I
disse parallelle og næsten enslydende erklæringer, som fortsat er gældende,
fastslog den danske regering det tyske mindretals rettigheder i Danmark, mens den
vesttyske regering fastslog det danske mindretals rettigheder i Forbundsrepublikken
Tyskland.
Den konstitutionelle og administrative struktur
I Danmark er der tre administrative niveauer: Det statslige, det regionale og det
kommunale niveau.
Som beskrevet i Danmarks anden statsrapport vedtog Folketinget i 2005 en reform
af den offentlige sektor i Danmark (kommunalreformen). Siden kommunalreformens
ikrafttræden 1. januar 2007 er der fem regioner og 98 kommuner. Kommuner og
regioner er bundet af lov, og deres afgørelser kan indbringes for en statsligt
myndighed eller er undergivet et statsligt tilsyn. Der henvises til det under punktet
angivne i Danmarks anden statsrapport.
Alle danske myndigheder, herunder Folketinget, domstolene og de administrative
myndigheder, er ved varetagelsen af deres funktioner forpligtede til at sikre
opfyldelsen af de menneskerettighedsprincipper og -normer, der er indeholdt i
grundloven.
Folketinget er underlagt den dømmende magts kontrol. Danske domstole har
kompetence til at erklære en lov, som Folketinget har vedtaget, for grundlovsstridig.
Administrative myndigheder er underlagt domstolenes kontrol. Domstolene er
ansvarlige for retsplejen. Domstolenes uafhængighed og uvildighed er sikret i
grundloven,
retsplejeloven
og
de
af
Danmark
ratificerede
menneskerettighedsinstrumenter, herunder navnlig artikel 6 i Den Europæiske
Menneskerettighedskonvention og artikel 14 i FN-konventionen om borgerlige og
politiske rettigheder.
Domstolene har kompetence til at prøve de administrative myndigheders afgørelser
og bestemmelser. Prøvelsesrettens omfang afhænger af sagens art og af de for
sagen relevante love og administrative bestemmelser.
Ombudsmanden er en uafhængig myndighed, der vælges af Folketinget med
beføjelse til at undersøge alle forhold vedrørende statens civile og militære
forvaltning og den kommunale forvaltning. Ombudsmanden kan optage en sag til
undersøgelse enten på grundlag af en klage for eksempel indgivet af en borger,
som er berørt af et bestemt forvaltningsanliggende, eller af egen drift.
Ombudsmanden har ikke beføjelse til at tage stilling til en klage ved bindende
afgørelse. De midler, ombudsmanden har til sin rådighed, er adgang til at
tilbagesende sagen til den oprindelige myndighed, henstillinger og videregivelse af
oplysninger om ulovlig virksomhed til rette myndighed. Det kan i den forbindelse
nævnes, at ombudsmanden skal underrette Folketinget, hvis ombudsmandens

5

undersøgelse af en sag viser, at der i den offentlige forvaltning må antages at være
begået fejl eller forsømmelser af større betydning.

Regionale sprog og mindretalssprog
2. Angiv venligst alle regionale sprog som defineret i sprogpagtens artikel 1,
litra a, som findes inden for landets grænser. Angiv også, i hvilke dele af
landet de personer, som taler det pågældende sprog, er bosiddende.
I forbindelse med ratifikationen identificerede Danmark som det eneste sprog tysk
som et mindretalssprog i sprogpagtens forstand og afgav en erklæring om, at
sprogpagten skal gælde for tysk for så vidt angår det tyske mindretal i
Sønderjylland.

3. Angiv venligst antallet af personer, der taler hvert regional- eller
minoritetssprog. Angiv hvilke kriterier landet har anvendt i forbindelse med
fastlæggelsen af en definition af ”regionale sprog- eller minoritetssprog”.
Tysk
Efter den danske regerings opfattelse er det kendetegnende for et nationalt
mindretal, at der er tale om en mindretalsbefolkningsgruppe, der i første række har
historisk langvarig og fast tilknytning til vedkommende stat.
Den danske regering har på denne baggrund i forbindelse med ratifikationen afgivet
en erklæring om, at sprogpagten skal gælde for tysk for så vidt angår det tyske
mindretal i Sønderjylland.
Tysk tales af ca. 12.000 - 15.000 personer, der er medlemmer af det tyske mindretal
i Sønderjylland. Der henvises i øvrigt til de demografiske oplysninger under
besvarelsen af spørgsmål 1.
Færøsk og Grønlandsk
Angiv venligst, hvorvidt de grønlandske myndigheder yderligere har overvejet en
eventuel udvidelse af pagtens anvendelsesområde til grønlandsk (Ekspertkomitéens
spørgsmål punkt 24).
Der ønskes yderligere oplysninger om traditionel forekomst af grønlandsk og færøsk
i Danmark, så det bliver muligt for Ekspertkomitéen at vurdere, om disse sprog skal
anses for at høre under pagtens Afsnit II i Danmark (Ekspertkomitéens spørgsmål
punkt 25).
De grønlandske og færøske myndigheder blev konsulteret i forbindelse med
ratifikationen af sprogpagten og tilkendegav dengang, at de fandt, at grønlandsk og

6

færøsk nød tilstrækkelig beskyttelse under de respektive hjemmestyrelovgivninger.
På denne baggrund ønskede de grønlandske og færøske myndigheder ikke, at
grønlandsk og færøsk skulle være omfattet af sprogpagtens anvendelsesområde.
Endvidere minder regeringen om, at Ekspertkomitéen tidligere har givet udtryk for,
at den beskyttelse, grønlandsk og færøsk nyder under de respektive
hjemmestyrelovgivninger er i overensstemmelse med den særlige beskyttelse,
Sprogpagten sikrer.1 Det kan tilføjes, at ifølge lov om Grønlands Selvstyre, der
trådte i kraft den 21. juni 2009, er grønlandsk blevet officielt sprog i Grønland. Dansk
kan fortsat anvendes i offentlige forhold.
Under henvisning til Ekspertkomitéens spørgsmål 25, skal regeringen henvise til, at
Ekspertkomitéen i sin første rapport om Danmark tilkendegav, at den af den
færøske repræsentation i Danmark havde fået oplyst, at der er ca. 12.000
færøsktalende personer i Danmark, og at den af den grønlandske repræsentation i
Danmark havde fået oplyst, at der er ca. 10.000 grønlandsktalende personer i
Danmark.
I forbindelse med udarbejdelsen af sin tredje statsrapport har regeringen udsendt
høringer til repræsentationerne for henholdsvis Grønland og Færøerne med
anmodning om bemærkninger til de af Ekspertkomitéen stillede spørgsmål
vedrørende Grønland og Færøerne. Regeringen er af Repræsentationen for
Færøerne oplyst om, at antallet af personer i Danmark, der taler færøsk, er ca.
17.000. I deres svar på ovennævnte høringer gav Grønland og Færøerne ikke
udtryk for at have ændret holdning til spørgsmålet om, hvorvidt sprogpagten skulle
finde anvendelse på grønlandsk og færøsk. Regeringen er ikke i besiddelse af
yderligere oplysninger om den traditionelle forekomst af grønlandsk og færøsk i
Danmark.
Roma
Under henvisning til oplysningerne om, at der i Danmark bor romaer, ønsker
Ekspertkomitéen supplerende oplysninger om den traditionelle og forsatte forekomst
af romani i Danmark (Ekspertkomitéens spørgsmål punkt 29).
I Danmark indeholder Det Centrale Personregister oplysninger om alder, køn,
ægtestand, statsborgerskab, fødested, nuværende bopæl og familiemæssige
forhold. Endvidere indeholder registret løbende oplysninger om fødsler, dødsfald,
flytning inden for landets grænser, indvandring og udvandring. Der findes således
ikke oplysninger i Det Centrale Personregister, hvormed antallet af personer, der
betegner sig som romaer, kan opgøres.
Regeringen har blandt andet på baggrund af Ekspertkomitéens og
ministerkomitéens anbefalinger iværksat en indsamling af kilder vedrørende
romaernes tilstedeværelse i Danmark, herunder tilstedeværelsen af roma sprog.

1

Ref. MIN-LANG/PR (2006) 2, p. 5 (”The Committee of Experts finds that the protection enjoyed under the
respective home rule regulations is in accordance with the special protection secured by the Charter”)

7

Udenrigsministeriet, Ministeriet for Flygtninge, Indvandrere og Integration og
Indenrigs- og Sundhedsministeriet har således gennemgået en lang række kilder
vedrørende romaernes tilstedeværelse i Danmark gennem tiden. Ministerierne har
ved indsamlingen af kilder blandt andet anvendt en liste over sådanne kilder
fremsendt af foreningen Romano.
Der blev ikke i det gennemgåede materiale fundet dokumentation for, at der er et
historisk romamindretal til stede i Danmark. Der har således alene kunne findes
beskrivelser af romaers tilstedeværelse i Danmark i afgrænsede perioder. De
romaer, der i dag bor i Danmark, har således fortsat efter de foreliggende
oplysninger ikke en historisk eller langvarende og sammenhængende tilknytning til
Danmark, men udgøres dels af indvandrere, dels af flygtninge.
Udenrigsministeriet har endvidere forgæves forsøgt at tilvejebringe de ønskede
yderligere oplysninger om roma sprogs historiske tilstedeværelse i Danmark blandt
andet gennem kontakt til universiteter i Danmark, Sverige og Norge.
Ved brev af 11. marts 2010 er dette oplyst foreningen Romano. I brevet er
endvidere oplyst, at såfremt foreningen Romano er interesseret i afholdelse af et
møde, hvor foreningen Romano har mulighed for at fremlægge eventuelle nye
oplysninger vedrørende dette spørgsmål, er de berørte ministerier indstillet på at
indkalde til et sådant møde.
Som oplyst i den anden statsrapport ønsker regeringen at understrege, at alle
personer, der er bosiddende i Danmark, har ret til at tale det sprog, de ønsker. Det
forhold, at et sprog ikke er omfattet af sprogpagtens anvendelsesområde betyder
således kun, at det pågældende sprog ikke er omfattet af de særlige foranstaltninger
til sprogets fremme, der følger af Sprogpagten.
Endvidere gælder det, at alle befolkningsgrupper i Danmark, inklusive romaer, har
mulighed for at etablere private skoler og daginstitutioner samt privat dagpleje med
tilskud fra staten og kommuner, såfremt de fastsatte betingelser indeholdt i
henholdsvis lov om friskoler og private grundskoler med videre og i lov om social
service er opfyldt. Romaerne har ikke benyttet denne mulighed for at etablere
private skoler. Regeringen er ikke bekendt med, hvorvidt romaer har benyttet sig af
muligheden for at etablere private daginstitutioner eller privat dagpleje, da dette
område hører under de enkelte kommuner.
Bornholmsk
Ekspertkomitéen havde fået oplysninger om et antal spørgsmål vedrørende den
danske ø Bornholm, hvoriblandt var ønsket om at det sprog, der tales på Bornholm,
bliver defineret som et særskilt sprog. Har de danske myndigheder arbejdet videre
med dette emne? Der ønskes yderligere oplysninger om det sprog, der tales på
Bornholm (Ekspertkomitéens spørgsmål punkt 6)
Regeringen har forelagt spørgsmålet om det bornholmske sprogs status for Dansk
Sprognævn. Dansk Sprognævn har i den forbindelse indhentet en ekspertudtalelse

8

fra Afdeling for Dialektforskning, Nordisk Forskningsinstitut på Københavns
Universitet.
Det fastslås i den pågældende udtalelse, at det bornholmske sprog generelt anses
for en dialekt, ikke et minoritetssprog. Sprogforskerne i Danmark anser således ikke
bornholmsk for at være et selvstændigt sprog, men en nordisk dialekt.
Det fremgår endvidere af udtalelsen, at man i Danmark regner de traditionelle
dialekter i Skåne og på Bornholm for at være østdanske dialekter, og at man i
Sverige regner dialekterne i Skåne, Halland og Blekinge for sydsvenske dialekter.
Det fremgår af udtalelsen, at begge parter for så vidt har ret, idet bornholmsk og
skånsk hører til i et dialektkontinuum mellem danske og svenske dialekter. Skånsk
og bornholmsk har træk fælles med svensk og træk fælles med dansk.
Der synes således ikke at være et træk, der kun er bornholmsk – og som eventuelt
kunne begrunde, at bornholmsk var et selvstændigt sprog. Det er på den baggrund
den danske regerings holdning, at bornholmsk ikke kan anses for et
mindretalssprog, men at der er tale om en dialekt.

4. Angiv venligst de ikke-områderelaterede sprog, som defineret i
sprogpagtens artikel 1, litra c, der anvendes inden for landets territorium og
fremkom med statistisk datamateriale vedrørende de personer, som taler
sproget.
Der findes ikke sådanne sprog i Danmark.

5. Oplys venligst om nyere udtalelser vedrørende landets politik for så vidt
angår beskyttelse af regional- eller mindretalssprog, hvor det kan supplere de
ovenfor nævnte fire punkter.
Der ses ikke at være fremkommet sådanne udtalelser.

9

I. del

Lovgivning med videre med henblik på implementering af sprogpagten

1. Angiv venligst de vigtigste love eller bestemmelser, som anses for at være
essentielle i forhold til implementeringen af sprogpagten. Fremsend venligst

kopier af disse love/bestemmelser, på engelsk eller fransk, hvis de ikke
er blevet fremsendt i forbindelse med den første og anden rapport,
detaljer om og kopier af ny lovgivning eller politiske dokumenter af
relevans for regionale sprog eller mindretalsprog,
retsafgørelser eller anden lovmæssig eller administrativ udvikling på
området.

Som nævnt i Danmarks første og anden statsrapport var der i Danmark allerede
længe før Danmarks ratifikation af sprogpagten skabt løsninger for det tyske sprog,
der lever op til sprogpagtens principper om beskyttelse af regionale sprog eller
mindretalssprog. Gældende dansk lovgivning og administrativ praksis var og er
således i overensstemmelse med pagtens principper, hvorfor Danmark ikke har
foretaget lovændringer eller i øvrigt iværksat særlige foranstaltninger med henblik på
at gennemføre disse.
Danmark fremkom i forbindelse med sin første og anden afrapportering med
oplysninger om lovgivning, som er af særlig betydning for det tyske mindretal i
Sønderjylland. Denne lovgivning er fortsat gældende bortset fra:
Lov nr. 400 af 1. juni 2005 om ændring af lov om social service og lov om
retssikkerhed og administration på det sociale område. Loven er erstattet af
lovbekendtgørelse nr. 941 af 1. oktober 2009 om social service og
lovbekendtgørelse nr. 1203 af 10. december 2009 om retssikkerhed og
administration på det sociale område (med senere ændringer)
Lov nr. 1426 af 21. december 2005 om ændring af lov om friskoler og private
grundskoler m.v.. Loven er erstattet af lovbekendtgørelse nr. 705 af 3. juli 2009 om
friskoler og private grundskoler m.v. (med senere ændringer)
Bekendtgørelse nr. 828 af 29. august 2005 om kommunernes tilskud til brug for
dagtilbud for børn, forældres egenbetaling af fripladstilskud m.v.

10

Bekendtgørelse nr. 1439
fjernsynsvirksomhed.

af

15.

december

2005

om

lokal

radio-

og

Siden Danmarks anden afrapportering er nedennævnte love og bekendtgørelser af
betydning for mindretallet vedtaget/trådt i kraft. De pågældende retsforskrifter er
vedlagt som bilag til rapporten (på dansk).
Lovbekendtgørelse nr. 705 af 3. juli 2009 om lov om friskoler og private grundskoler
med videre.
Lovbekendtgørelse nr. 387 af 27. maj 2008 om lov om ligebehandlingsnævnet.
Bekendtgørelse nr. 207 af 8. marts 2007 om regioners samarbejde med
tilgrænsende landes myndigheder og organisationer.
Bekendtgørelse nr. 881 af 17. september 2009 om lokalradiovirksomhed.
Bekendtgørelse nr. 1082 af 20. november 2009 om pasningsgaranti, kommunens
tilskud til brug for dag-, fritids- og klubtilbud, forældrenes egenbetaling og
indhentelse af børneattester m.v.
Der blev i forbindelse med Danmarks anden statsrapport redegjort for lovændringer i
forbindelse med kommunalreformen. I det omfang der er sket ændringer på
områderne fremgår det under de enkelte punkter straks nedenfor.
Harmonisering af reglerne for befordringstilskud for elever ved de frie grundskoler
Fra skoleåret 2006/2007 blev reglerne for befordringstilskud for elever, der vælger
en anden skole end distriktsskolen harmoniseret. Det tyske mindretal gjorde i den
forbindelse opmærksom på, at en sådan harmonisering ville få konsekvenser for det
tyske mindretals skolesøgende elever, da de ofte bevæger sig over længere
afstande for at komme i skole.
Fra regeringens side var der en erkendelse af, at det tyske mindretals familier ikke
måtte blive pålagt uforholdsmæssige større udgifter end andre familier grundet den
længere skolevej. Derfor blev der under finanslovsforhandlinger indgået aftale om,
at der for de tyske mindretalsskoler indførtes et egentligt betalingsloft pr. barn pr.
måned og pr. familie pr. måned.
Det tyske mindretal har efterfølgende udtrykt tilfreds med den indførte ordning.
Ændring af principperne for fordeling af driftstilskud til de enkelte frie grundskoler
Ved lov nr. 1426 af 21. december 2005 om ændring af lov om friskoler og private
grundskoler indføres med virkning fra den 1. januar 2007 en ændring af principperne
for fordeling af driftstilskud til de enkelte frie grundskoler. Det blev i forbindelse med
ændringen af loven sikret, at det tyske mindretals skoler friholdes for forslagets for
det tyske mindretal negative økonomiske konsekvenser.

11

I forbindelse med en senere forenkling af tilskudsbestemmelserne til landets private
skoler indførtes en vedvarende kompensation til det tyske mindretals skoler på p.t.
2,6 mio. danske kroner årligt.

Organer og organisationer, som er etableret i landet med hjemmel i lov, og
som fremmer beskyttelsen og udviklingen af regionale sprog og
mindretalssprog
2. Oplys venligst om organer og organisationer, som er etableret i landet med
hjemmel i lov, og som fremmer beskyttelsen og udviklingen af regionale sprog
og mindretalssprog. Oplys venligst om navn og adresse på sådanne
organisationer.
Som oplyst i Danmarks første og anden rapport findes der ingen organer og
organisationer i Danmark nedsat med hjemmel i lov, der som sådan fremmer
beskyttelsen og udviklingen af regionale sprog og mindretalssprog.
Følgende organisationer, som fremmer beskyttelsen og udviklingen af regionale
sprog og mindretalssprog, kan dog nævnes:
• The European Bureau for Lesser Used Languages (EBLUL), som er en
uafhængig, fælleseuropæisk organisation, der blev oprettet i 1982, og som
tidligere blev støttet økonomisk af EU, har til formål at fremme adgangen til at
benytte mindretalssprog i EU’s medlemsstater. EBLUL samarbejder med en
lang række europæiske mindretalsorganisationer, herunder Bund deutscher
Nordschleswiger. I Danmark omfatter EBLUL kun det tyske mindretal i
Sønderjylland. Gennem dette samarbejde yder EBLUL et bidrag til det tyske
mindretals, herunder det tyske sprogs, fremme i Sønderjylland. Det tyske
mindretal har oplyst, at organisationen er under nedlæggelse. Det tyske
mindretal har endvidere oplyst, at det er uvist om den nationale komité i
Danmark vil blive videreført.
• Verein für deutsche Kulturbeziehungen im Ausland (VDA) har til formål at
sikre, at tysksprogede mindretal overalt i verden kan opretholde forbindelsen
til Tyskland og til dets kultur og sprog. VDA yder bl.a. støtte til tyske medier
uden for Tyskland og arrangerer foredrag og seminarer for medlemmerne af
de tyske mindretal. I det tyske mindretal findes der en lokal-afdeling af VDA.
Følgende personer fra det tyske mindretal kan kontaktes vedrørende EBLUL og
VDA:
EBLUL: Gösta Toft, Det tyske Generalsekretariat, Vestergade 30, 6200 Aabenraa,
telefon: (0045) 74 62 38 33, mail: toft.sp@bdn.dk.
VDA: Leif Nielsen, Styrtom Bygade 51, Styrtom, 6200 Aabenraa, telefon (0045) 74
63 06 45

12

Foranstaltninger med henblik på implementering af Ministerkomitéens
rekommandationer og udbredelse af kendskabet til sprogpagten
3. Oplys venligst, hvorvidt organer eller organisationer er blevet hørt i
forbindelse med forberedelsen af denne rapport eller i forbindelse med
implementeringen af Ministerkomitéens rekommandationer? I tilfælde af et
bekræftende svar, oplys venligst hvilke.
Der er ved udarbejdelsen af rapporten indhentet bidrag fra en række ministerier og
andre myndigheder, hvis ressortområde er omfattet af sprogpagtens bestemmelser.
Det drejer sig om Beskæftigelsesministeriet, Indenrigs- og Sundhedsministeriet,
Justitsministeriet, Kulturministeriet, Ministeriet for Flygtninge, Indvandrere og
Integration,
Socialministeriet,
Transportministeriet,
Undervisningsministeriet,
Udenrigsministeriet, Økonomi- og Erhvervsministeriet, Region Syddanmark,
Statsforvaltningen Syddanmark, Haderslev Kommune, Sønderborg Kommune,
Tønder Kommune og Aabenraa Kommune. Endvidere er det tyske mindretal blevet
hørt i forbindelse med udarbejdelsen.
Kontaktudvalget for Det Tyske Mindretal, som består af repræsentanter for alle de
partier, der er repræsenteret i Folketinget samt det tyske mindretal har løbende
spørgsmål om sprogpagten på dagsordenen for dets møder. Kontaktudvalget
drøftede således resultatet af anden overvågningsperiode i forbindelse med møder i
forlængelse af at Danmark afgav sin anden statsrapport. Sprogpagten bliver
endvidere drøftet løbende på møderne i forbindelse med konkrete problemstillinger,
senest ved kontaktudvalgsmødet i både april 2008 og april 2009, hvorpå
anvendelsen af tysk i forbindelse med grundskole- og gymnasieuddannelserne blev
drøftet.
I forbindelse med Kontaktudvalgsmødet i april 2008 var den tyske viceindenrigsminister Christoph Bergner inviteret med henblik på at møde
medlemmerne af Kontaktudvalget, samt at indgå i en dialog vedrørende det dansktyske samarbejde i forbindelse med nationale mindretal. Mødet foregik i en god
tone, og mindretallet har udtrykt tilfredshed med, at det har kunnet lade sig gøre at
samle repræsentanter for de to lande med henblik på en sådan drøftelse.
Herudover har emnet været drøftet i den særlige arbejdsgruppe, der, som tidligere
oplyst i Danmarks statsrapporter, er nedsat. Arbejdsgruppen er et uformelt forum
med deltagelse af en række ministerier samt det tyske mindretal, som er nedsat
med henblik på jævnligt at drøfte og evaluere de forholdsregler, der tages i henhold
til sprogpagtens kapitel III, herunder på det uddannelsesmæssige område.
Arbejdsgruppen kan udover de nævnte emner tillige drøfte andre emner af interesse
for det tyske mindretal, herunder blandt andet emner i relation til
rammekonventionen. Det er således et forum med en bred basis og perspektiv, der
har kompetence til at drøfte praktisk talt enhver sag vedrørende det tyske mindretal i
Sønderjylland.
Der har således på møderne blandt andet været drøftet spørgsmålet om
udbredelsen af kendskabet til sprogpagten på det kommunale og regionale niveau.
Det senest afholdte møde i arbejdsgruppen er blevet afholdt i januar 2010, hvor man

13

tillige diskuterede en række spørgsmål om det tyske sprogs anvendelse på
uddannelsesområdet og ved kontakten med offentlige myndigheder.
Udover møderne i de nævnte arbejdsgrupper er Indenrigs- og Sundhedsministeriet i
dets virke som sekretariat for Kontaktudvalget for det tyske mindretal i løbende
dialog med det tyske mindretals sekretariat i København, ligesom der løbende
afholdes mødes med det tyske mindretals repræsentanter og i den forbindelse
drøftes emner, som det tyske mindretal finder behov for, herunder spørgsmål i
relation til sprogpagten.
4. Angiv venligst, hvilke forholdsregler der er taget i overensstemmelse med
sprogpagtens artikel 6 med henblik på at udbrede kendskabet til de
rettigheder og pligter, som afledes af sprogpagten.
På Indenrigs- og Sundhedsministeriets hjemmeside, www.ism.dk findes en
selvstædig side, som er benævnt nationale mindretal. Ministeriet har endvidere
løbende fokus på at opdatere ministeriets hjemmeside, når der foreligger nye
oplysninger vedrørende sprogpagten.
Der er endvidere oprettet en nyhedsfunktion på www.ism.dk. Alle har således
mulighed for at modtage information pr. e-post, når ministeriet ligger nyheder på
hjemmesiden. Det er i den forbindelse også mulighed for at få oplyst, når ministeriet
lægger ny information vedrørende mindretal og sprogpagten på ministeriets
hjemmeside.
Dokumenterne på hjemmesiden er tilgængelige på henholdsvis dansk og engelsk.
Det danske sprog beherskes til fulde af langt størstedelen af medlemmerne af det
tyske mindretal.
Indenrigs- og Sundhedsministeriet vil i forbindelse med ministerieomlægningen
sikre, at oplysningerne bliver tilgængelige på det nye Indenrigs- og
Sundhedsministeriums hjemmeside, når denne er etableret.
Ved anmodning sender Indenrigs- og Sundhedsministeriet kopier af Danmarks
Statsrapporter, Ekspertkomitéens rapporter og ministerkomitéens resolution
omkostningsfrit til modtager. Desuden kan rapporten fås på offentlige biblioteker.
På Udenrigsministeriets hjemmeside findes grundlæggende information om
Europarådet, Rammekonventionen og Sprogpagten.
5. Det er underforstået, at alle detaljer vedrørende forholdsregler taget med
henblik på implementering af Ministerkomitéens rekommandationer vil fremgå
af selve rapporten. Nævn alligevel venligst disse forholdsregler for hver
rekommandation.
Ministerkomitéen fremkom med følgende rekommandationer (RecChL (2007)6) i
forbindelse med den anden monitoreringsproces vedrørende Danmark:

14

1. at tage skridt til en fuld gennemførelse af Danmarks forpligtelser, når det gælder
radio og tv i tæt samarbejde med de tysktalende.
2. at træffe foranstaltninger til at øge bevidstheden om og forståelsen for tysk som et
regionalt sprog eller mindretalssprog blandt den danske befolkning som helhed.
3. at afklare spørgsmålet om den traditionelle tilstedeværelse af sproget romani i
Danmark
Ad 1
Den danske regering har siden 2005 ydet et tilskud på 250.000 kr. om året til det
tyske mindretals avis Der Nordschleswiger til produktion og køb af sendetid til
udsendelse af tysksprogede nyheder i den sønderjyske lokalradio Radio Mojn.
Støtten blev oprindelig givet som en forsøgsordning i 3 år. Siden 2008 er støtten
opført på det årlige kulturelle tipsaktstykke.
Formålet med tilskuddet er at gøre det tyske mindretal i stand til at producere og få
udsendt nyhedsudsendelser på tysk i Sønderjylland. Efter det oplyste af det tyske
mindretal er ordningen en succes.
Det skal bemærkes, at det tyske mindretal efter loven om radio- og
fjernsynsvirksomhed har mulighed for at få tilladelse til at drive egne lokale radio- og
tv-stationer. Det tyske mindretal har over for Kulturministeriet tilkendegivet, at de
ikke ønsker at få en egen radiostation, men er godt tilfredse med at få støtte til at
sende nyhedsudsendelser på en dansk lokalradio.
Med henvisning til mediernes uafhængighed har man fra dansk side afvist at
pålægge DR at sende radioudsendelser på tysk.
Man har ligeledes afvist at pålægge den regionale TV 2-virksomhed, TV Syd, at
sende programmer på tysk. Det skal imidlertid pointeres, at der sidder en
repræsentant for det tyske mindretal i TV Syds repræsentantskab, og at TV Syd
som en naturlig del af dækningen af sit område behandler det tyske mindretals
begivenheder.
Ad 2
Det er den danske regerings opfattelse, at der generelt er et godt kendskab til det
tyske mindretal i Danmark samt tysk som mindretalssprog. Det gode kendskab
skyldes blandt andet den historiske kontekst, beskrevet i indledningen, som
mindretallet er en del af, og som fortsat optager store dele af den danske befolkning.
At der ligeledes er en fortsat fokus herpå fra regeringens side, afspejler sig blandt
andet ved, at alle folkeskolens fag i 2009 - som nævnt under Del III, artikel 8 - har
fået nye fælles mål, hvori blandt andet er sket en styrkelse af stofområderne
omkring menneskerettigheder, globalisering, mindretal og set i relation til det tyske
mindretal hele grænselandsspørgsmålet.

15

Det er således blevet obligatorisk, at der med udgangspunkt i grænselandet skal
arbejdes med emner i relation til kultur, historie og sprog i historieundervisningen.
Af konkrete tiltag kan endvidere nævnes, at der i oktober 2008 i Folketinget
afholdtes en konference vedrørende de på begge sider af den dansk tyske grænse
bosiddende mindretals bidrag til samfundene som lokalitetsfaktor samt disse
mindretals bidrag til udviklingen i samfundene.
Konferencen havde udover det danske og tyske mindretal deltagelse af en lang
række danske og tyske politikere. Konferencen tog udgangspunkt i en
kompetenceanalyse udarbejdet for Schleswig-Holsteins Landsdag af Institut for
Mindretalsrettigheder ved det Europæiske Akademi i Bolzano (EURAC) i
samarbejde med Institut for Regionaludvikling og Lokalmanagement (IRDELM) og
det Europæiske Akademi samt det Europæiske Institut for Offentlig Administration
(EIPA).
Der var på konferencen en god og nyttig dialog de forskellige parter imellem, og der
blev blandt andet drøftet emner som mindretallets identitet, kompetencer og
ressourcer, det grænseoverskridende samarbejde samt sprogudfordringer.
Ad 3
Som nævnt under punkt 3 i det indledende afsnit vedrørende romaer, har
Udenrigsministeriet, Ministeriet for Flygtninge, Indvandrere og Integration samt
Indenrigs- og Sundhedsministeriet iværksat en undersøgelse af romaerne
tilstedeværelse i Danmark.
Udenrigsministeriet har endvidere forgæves forsøgt at tilvejebringe de ønskede
yderligere oplysninger om roma sprogs historiske tilstedeværelse i Danmark blandt
andet gennem kontakt til universiteter i Danmark, Sverige og Norge.
Der henvises endvidere til besvarelsen vedrørende romaer under punkt 3 i afsnittet
om regionale sprog og mindretalssprog (side 6-7).
6. Angiv, hvilke skridt Danmark har taget med henblik på at informere
følgende om rekommandationerne
•
alle styringsniveauer i landet (national, føderal, lokal and regionale
myndigheder og administrationer)
•

domstole

•

organer og foreninger etableret med hjemmel i lov

Spørgsmål 6 besvares sammen med spørgsmål 7

16

7. Forklar venligst, hvordan landet har involveret de ovennævnte i forbindelse
med implementeringen af rekommandationerne.
De relevante nationale myndigheder blev informeret om rekommandationerne
umiddelbart efter at disse blev modtaget fra Ministerkomitéen og Ekspertkomitéen.
I juni 2006 fremsendte den daværende Indenrigs- og Sundhedsminister et brev til
sammenlægningsudvalgene i kommunerne i det tidligere Sønderjyllands amt. I
brevet opfordrer regeringen til, at der i forbindelse med drøftelserne om
kommunernes borgerbetjening vurderes, hvorledes der kan iværksættes tiltag, som
kan imødekomme behovet for tysktalende borgerbetjening for eksempel i form af
oplysninger om, hvilke medarbejdere ved frontbetjeningen som taler tysk samt
mulighederne i forbindelse med kommunernes hjemmesider.
På foranledning af det tyske mindretal rettede den danske indenrigs- og
socialminister ved brev af 25. november 2009 henvendelse til samtlige
kommunalbestyrelser i det tidligere Sønderjyllands Amt samt Region Syddanmark.
I brevet gøres opmærksom på de særlige forhold, som offentlige myndigheder skal
være opmærksomme på i forbindelse med behandlingen af sager, som berører det
tyske mindretal, herunder sprogpagten. Der gøres ligeledes i brevet opmærksom på
de statsrapporter, som Danmark har udarbejdet og forventer at udarbejde i henhold
til sprogpagten og deres betydning for forståelsen af sprogpagten og dens
anvendelsesområde.
Herudover kan det nævnes, at sprogpagten, Danmarks første og anden rapport,
Ekspertkomitéens rapporter og Ministerkomitéens udtalelser er tilgængelige på
Indenrigs- og Sundhedsministeriets hjemmeside, hvorved bl.a. domstolene er blevet
orienteret om rekommandationerne.

17

II. del

Danmarks anvendelse af sprogpagtens artikel 7

1. Angiv venligst, hvilke forholdsregler landet har taget med henblik på
anvendelsen af sprogpagtens artikel 7 på de regionale sprog og
mindretalssprog, som der er henvist til i afsnit 1 og 3 i del I ovenfor.
Specificer, hvilke myndigheder, der er ansvarlige.
2. Hvis det er hensigtsmæssigt, oplys da om andre forventede forholdsregler i
landet.
Generelle midler til fjernelse af sondringer og fremme af en fælles forståelse mellem
alle sproggrupper i Danmark
Lov om etnisk ligebehandling (lov nr. 374 af 28. maj 2003), der blev vedtaget af
Folketinget i 2003, og som bl.a. har til formål at gennemføre dele af EU-direktivet
om etnisk ligebehandling, indeholder forbud mod forskelsbehandling på grund af
race eller etnisk oprindelse og forbud mod repressalier som følge af klage mv. over
forskelsbehandling. I den forbindelse noterer regeringen sig med tilfredshed den
Rådgivende Komités positive omtale af lov om etnisk ligebehandling i Komitéens
anden rapport om Danmark.
Beskyttelsen mod forskelsbehandling omfatter enhver, der forskelsbehandles på
grund af race eller etnisk oprindelse, uanset om den pågældende person tilhører et
nationalt mindretal.
Forbuddet gælder for al offentlig og privat virksomhed, for så vidt angår social
beskyttelse, herunder social sikring og sundhedspleje, sociale goder, uddannelse
samt adgang til og levering af varer og tjenesteydelser, herunder bolig. Forbuddet
gælder endvidere for medlemskab og deltagelse i visse organisationer. Loven
indeholder endvidere bestemmelser om delt bevisbyrde i sager om
forskelsbehandling og om adgang til godtgørelse for ikke-økonomisk skade, der
supplerer den almindelige adgang i dansk ret til erstatning for et økonomisk tab.
Som følge af lov om ligebehandlingsnævnet (lov nr. 387 af 27. maj 2008), § 14, blev
Ligebehandlingsnævnet etableret med virkning fra 1. januar 2009. Som følge af
denne lovs § 16, blev ovennævnte lov nr. 374 af 28. maj 2003 om etnisk
ligebehandling ændret, så § 10, stk. 2-4, ophævedes, og i stedet indsattes:
»Stk. 2. Klager over overtrædelse af forbuddet mod forskelsbehandling på grund af
race eller etnisk oprindelse, jf. § 3, og klager over overtrædelse af forbuddet mod
repressalier, jf. § 8, behandles af Ligebehandlingsnævnet.«

18

Regeringen bemærker, at Institut for Menneskerettigheder på sin hjemmeside har
en temasektion om diskrimination og her henviser til Ligebehandlingsnævnet som et
samlet nævn for behandling af klager over forskelsbehandling, som er dækket af
lovgivningen, der kan behandle klager over forskelsbehandling pga. køn, alder,
religion eller tro, race eller etnisk oprindelse, handicap eller seksuel orientering.
Ligebehandlingsnævnet, som blev nedsat pr. 1. januar 2009, er et fælles
administrativt klagenævn, hvor borgere kan henvende sig, hvis de mener, at de er
blevet forskelsbehandlet.
Ligebehandlingsnævnet behandler klager over forskelsbehandling både uden for
arbejdsmarkedet og på arbejdsmarkedet, på de områder, hvor der i dag gælder et
forbud mod forskelsbehandling. Det gælder forskelsbehandling på grund af køn,
race og etnisk oprindelse både på og uden for arbejdsmarkedet, og
forskelsbehandling på grund af religion, tro, alder, handicap, seksuel orientering,
politisk anskuelse, social eller national oprindelse på arbejdsmarkedet.
Ligebehandlingsnævnet kan tilkende godtgørelse og underkende afskedigelse i det
omfang det følger af den lovgivning, som Ligebehandlingsnævnet kan træffe
afgørelse om.
Sager om forskelsbehandling på arbejdsmarkedet kan dog kun blive behandlet af
nævnet, hvis fagforeningen ikke vil føre sagen i det fagretlige system.
Klagerne behandles på skriftligt grundlag, hvilket blandt andet indebærer, at
Ligebehandlingsnævnet ikke vil kunne foranstalte bevisførelse i form af parts- og
vidneforklaringer. Nævnets sekretariat kan afvise klager, der ikke skønnes egnet til
behandling ved nævnet. Hvis behandlingen af en sag forudsætter en egentlig
bevisførelse, vil klagen skulle afvises. Ligebehandlingsnævnet må også i øvrigt
afvise sager, som skønnes mere egnede til behandling ved domstolene.
Ligebehandlingsnævnets afgørelser kan ikke indbringes for anden administrative
myndighed.
Når nævnet har truffet afgørelse i en klagesag, kan parterne i sagen indbringe
sagen for domstolen. Hvis nævnets afgørelser og forlig, som er indgået for nævnet,
ikke efterleves, skal nævnet på klagerens anmodning på dennes vegne indbringe
sagen for domstolene.
Det er gratis at indbringe en klage for Ligebehandlingsnævnet. Det er også gratis for
klageren, når nævnet på vegne af klageren indbringer sagen for domstolene.
Generelle foranstaltninger for så vidt angår det tyske mindretal i Sønderjylland
Kontaktudvalget for det tyske mindretal:
Med henblik på den fortsatte varetagelse af det tyske mindretals interesser over for
Folketinget og den danske regering nedsattes som nævnt i Danmarks tidligere
rapporter i 1965 Kontaktudvalget for det Tyske Mindretal, hvor repræsentanter for
det tyske mindretal sammen med regeringen og medlemmer af de i Folketinget

19

repræsenterede partier forhandler indenrigspolitiske anliggender af interesse for
mindretallet. Udvalget blev nedsat som erstatning for, at det tyske mindretal ikke
længere var repræsenteret i Folketinget, og har siden oprettelsen vist sin store
betydning som et praktisk instrument til løsning af mindretallets problemer.
Der afholdes almindeligvis ét årligt møde i kontaktudvalget. Dagsordenen fastsættes
i samarbejde med det tyske mindretal.
Det seneste møde i kontaktudvalget blev afholdt den 20. april 2009, hvorpå blandt
andet anvendelsesområdet for sprogpagten og rammekonventionen blev diskuteret.
Det tyske mindretals sekretariat i København:
Som ligeledes nævnt i Danmarks tidligere rapporter blev der i 1983 oprettet et
særligt sekretariat for det tyske mindretal med kontor i København. Sekretariatets
drift finansieres med tilskud fra den danske regering, men det er ikke underlagt
noget ministerium. Sekretariatets leder udpeges af det tyske mindretal.
Der foregår en løbende og udbytterig kontakt mellem sekretariatslederen og
ministerierne vedrørende konkrete sager, og det tyske mindretal har udtrykt stor
tilfredshed med dette samarbejde.
Den særlige arbejdsgruppe:
Den særlige arbejdsgruppe er et uformelt forum, som er blevet nedsat med henblik
på jævnligt at drøfte og evaluere de forholdsregler, der tages i henhold til
sprogpagtens kapitel III, herunder på det uddannelsesmæssige område, samt i
henhold til bestemmelserne i rammekonventionen. Det er således et forum med en
bred basis og perspektiv, der har kompetence til at drøfte praktisk talt enhver sag
vedrørende det tyske mindretal i Sønderjylland
Det seneste møde blev afholdt den 28. januar 2010, og her blev særligt spørgsmålet
om anvendelsen af tysk i kommunerne i Sønderjylland samt de tyske børnehaver og
skoler drøftet.
Særordninger for det tyske mindretal i forbindelse med kommunalreformen.
I Danmarks anden rapport er redegjort for en række særordninger, som det tyske
mindretal fik i forbindelse med kommunalreformen, som trådte i kraft i 2007.
Nedenfor er udviklingen på de enkelte områder gennemgået. Der henvises til
Danmarks anden rapport for så vidt angår baggrunden for ordningerne.
Politisk repræsentation på kommunalt niveau:
De nærmere regler vedrørende politisk repræsentation på kommunalt niveau er ikke
ændret siden vedtagelsen, hvorfor der henvises til Danmarks anden rapport for en
gennemgang af disse.

20

De særlige regler fandt første gang anvendelse i forbindelse med kommunalvalget
den 15. november 2005. Det tyske mindretals parti opnåede ved valget et mandat i
Sønderborg Kommunalbestyrelse, et mandat i Tønder Kommunalbestyrelse, to
mandater i Aabenraa Kommunalbestyrelse samt en tilforordnet i Haderslev
Kommunalbestyrelse.
Ved det seneste kommunalvalg i november 2009 fik det tyske mindretals parti to
mandater i kommunalbestyrelsen i henholdsvis Aabenraa og Tønder og et mandat i
Haderslev såvel som Sønderborg. Mindretallet øgede således deres samlede
mandattal ved kommunalvalget i 2009 og fik egentlig medlemskab i alle fire
kommunalbestyrelser. Mindretallet har udtrykt stor tilfredshed med ordningen, og
med det opnåede resultat ved kommunalvalget i 2009.
Politisk repræsentation på det regionale niveau:
Der henvises til det besvarede vedrørende regionerne i forbindelse med artikel 7.
Sikring af det tyske mindretals økonomiske tilskud:
Vedrørende tilskud til det tyske mindretals institutioner, kan det som supplement til
det i Danmarks anden statsrapport anførte oplyses, at der i forbindelse med
kommunalreformen blev lavet en særregel for tilskud til de af mindretallets
selvejende daginstitutioner, der vælger at omdanne sig til privatinstitutioner. Reglen
skal sikre mindretallets daginstitutioner kompensation for et eventuelt reduceret
tilskud, som konsekvens af institutionens beslutning om at omdanne sig til
privatinstitution.
Baggrunden var en bekymring for, at kommunalreformen kunne få negative
konsekvenser for mindretallets daginstitutioner, hvis kommunerne i forbindelse med
en sammenlægning valgte at ændre på deres dagtilbudsstruktur, med en eventuel
opsigelse af driftsaftalerne med institutionerne til følge. Mindretallet ville i disse
tilfælde kunne omdanne sig til privatinstitution, men med en samtidig risiko for at få
et mindre tilskud end det eksisterende tilskud som selvejende daginstitution. Den
risiko kunne opstå på grund af reglerne for tilskud til privatinstitutioner, der
fastsætter et gennemsnitstilskud og fordi institutionerne typisk er små og forholdsvis
urentable.
Særreglen er fastsat i dagtilbudsbekendtgørelsen (bekendtgørelse nr. 1082 af 20.
november 2009) og fastlægger følgende:
Omlægges en selvejende daginstitution oprettet af det tyske mindretal til en
privatinstitution efter dagtilbudslovens § 19, stk. 4, og er der ikke længere
selvejende daginstitutioner for det tyske mindretal i kommunen, skal driftstilskuddet
pr. barn til privatinstitutionen ydes på grundlag af det senest kendte regnskabsår for
kommunens selvejende daginstitutioner for det tyske mindretal til samme
aldersgruppe.

21

I 2005, før kommunalreformen, havde det tyske mindretal i alt 22 daginstitutioner
fordelt på følgende etableringsformer: 17 selvejende daginstitutioner, 4
puljeordninger, og 1 privatinstitution.
I 2009 har det tyske mindretal i alt 21 daginstitutioner fordelt på følgende
etableringsformer: 16 selvejende daginstitutioner, 4 puljeordninger og 1
privatinstitution.

Med henblik på at lette læsningen af rapporten, er nedenfor gengivet
Ekspertkomitéens særskilte spørgsmål til Danmarks anvendelse af
sprogpagtens artikel 7, hvor sådanne fremgår af Ekspertkomitéens rapport.
Ekspertkomitéen
har
modtaget
oplysninger
om,
at
Indenrigsog
sundhedsministeren i juni 2006 sendte skrivelser til de fire udvalg, der var ansvarlige
for at etablere de nye kommuner i Sønderjylland og til Region Sønderjylland, hvori
ministeren opfordrede dem til at indføre bestemmelser om anvendelse af tysk i
forbindelse med kommunalreformen og i overensstemmelse med Danmarks
internationale forpligtelser. Beskriv venligst resultatet af disse foranstaltninger til at
fremme tysk i offentlige sammenhæng (Ekspertkomitéens spørgsmål punkt 37)
Kommunale niveau
Haderslev Kommune, Sønderborg Kommune, Tønder Kommune og Aabenraa
Kommune har alle oplyst, at der i tilfælde, hvor der opstår behov herfor, tilkaldes
tyskkyndigt personale eller indkaldes tolkebistand.
Haderslev, Sønderborg og Aabenraa Kommuner har alle hjemmesider, hvor der let
kan findes en række informationer på tysk vedrørende en lang række forhold.
Aabenraa Kommune har endvidere oplyst, at kommunen fra 2008 har iværksat
intern tyskundervisning af kommunens medarbejdere med henblik på at forbedre
muligheden for at bistå tysktalende henvendelser endnu bedre. Kommunen forestår
endvidere borgerlige vielser på tysk, såfremt der et ønske herom.
Regionalt niveau
Af bemærkningerne til § 11, stk. 3, i lov om erhvervsfremme fremgår, at hvis der
oprettes mere end ét vækstforum i Region Syddanmark, vil økonomi- og
erhvervsministeren fastsætte bestemmelser om, at det tyske mindretal i
Sønderjylland skal repræsenteres med et medlem i det vækstforum, der ligger
nærmest grænsen til Tyskland. Hvis der kun oprettes ét vækstforum i Region
Syddanmark, får mindretallet en observatørpost heri. Region Syddanmark påtænker
at oprette ét vækstforum fra 2010.
Region Syddanmark deltager som partner i aftalen om Region SønderjyllandSchleswig sammen med tre regionale tyske myndigheder og de fire sønderjyske
kommuner.

22

Herudover har Region Syddanmark med delstatsregeringen for Schleswig-Holstein
indgået en fælles erklæring om regionalt samarbejde, partnerskabsaftalen, som er
en fornyelse af en tidligere partnerskabsaftale mellem Sønderjyllands Amt og
delstatsregeringen for Schleswig-Holstein.
I relation til aftalen om Region Sønderjylland-Schleswig er der nedsat en
regionalforsamling.
Region Syddanmark finansierer
organisationens driftsudgifter.

størstedelen

af

den

danske

halvdel

af

Partnerskabsaftalen mellem Region Syddanmark og delstatsregeringen for
Schleswig-Holstein nedsætter ikke fælles dansk-tyske organer. Møderne mellem
aftalens to parter har ad-hoc deltagelse.
Til den regionalforsamling, der er nedsat i relation til aftalen om Region
Sønderjylland-Schleswig, udpeger det tyske mindretal ét af 11 danske medlemmer.
Det bemærkes desuden, at de sønderjyske kommuner for tiden har udpeget en
politisk repræsentant, som er valgt af Slesvigsk Parti.
Det tyske mindretal har oplyst, at mindretallet i dag er repræsenteret i følgende
regionale fora:
•

Vœkstforum for Syddanmark

•

Interreg-Udvalg

•

Region Sønderjylland-Schleswig

•

Dialogforum Norden

•

TV-Syd Reprœsentanskab

•

Dialogforum DR Syd

Det tyske mindretal har udtrykt tilfredshed med ordningen.
Statsforvaltningen Syddanmark
Statsforvaltningen Syddanmark har oplyst, at statsforvaltningens samarbejde med
og kommunikation med det tyske mindretal hviler på sædvane, men også på en
forståelse for mindretallets interesse i at bevare deres modersmål, tysk.
Sprogpagten intentioner og formål opleves således som en integreret del af
statsforvaltningens virke.
Der føres ikke statistik over, hvor mange henvendelser til statsforvaltningen, der
stammer fra det tyske mindretal. Der er dog ikke tale om daglige henvendelser.

23

Statsforvaltningen er ved ansættelser af medarbejdere med direkte borgerbetjening
opmærksom på, at de kan tale tysk. I det nyoprettede infocenter blev der ved
ansættelserne lagt særlig vægt på, at samtlige medarbejdere kunne tale tysk. Alle
henvendelser, som infocenter og familieret får på tysk, besvares således også på
tysk.
Herudover kan en større del af de øvrige ansatte tale og skrive tysk. Det giver
mulighed for at afholde møder, hvor der tales tysk, ligesom det giver mulighed for at
oversætte nødvendige dokumenter. Der er dog ikke udarbejdet skriftlige
normerende retningslinjer for håndteringen af henvendelser fra eller til medlemmer
af det tyske mindretal.
I familieretsafdelingen, der behandler sager om separation og skilsmisse,
børnebidrag med videre, oversættes afgørelser som hovedregel ikke til tysk.
I det sociale nævn, der behandler klager over kommunernes og enkelte af
regionernes afgørelser om rettigheder og pligter efter den sociale lovgivning,
oversætter man som udgangspunkt ej heller ikke afgørelser til tysk. Afgørelser til
tysksprogede i det sociale nævn ledsages i stedet af følgende passus:
”Für eine eventuelle Übersetzung des Briefes, wenden Sie sich bitte schriftlich oder
mündlich an die Statsverwaltung, siehe Telefonnummer und Adresse rechten Seite”.
Hvis statsforvaltningen modtager en anmodning fra et medlem af det tyske mindretal
om en oversættelse af en afgørelses ordlyd, vil statsforvaltningen dog kunne tilbyde
dette. En sådan anmodning har endnu ikke foreligget.
Alle mundtlige forhandlinger mellem parter kan således foregå på tysk, uanset de
indkaldte parter også taler og forstår dansk. I praksis sker der tit det pragmatiske, at
der er enighed om, at statsforvaltningens medarbejder taler dansk til medlemmet af
det tyske mindretal, der svarer på tysk.
Statsforvaltningernes hjemmeside
Statsforvaltningerne i Danmark har en fælles hjemmeside; www.statsforvaltning.dk,
på internettet. Fra hovedsiden er det muligt at klikke sig ind på den enkelte
statsforvaltnings egen hjemmeside.
På forsiden af den fælles hjemmeside er placeret et lille flag, der giver mulighed for
at vælge en engelsk oversættelse af forsiden for de centralt placerede undersider,
der kan vælges fra forsiden.
Der er dog ikke mulighed for en tilsvarende oversættelse af undersiderne tilknyttet
de enkelte statsforvaltninger.
Hjemmesiden giver for tiden ikke mulighed for en tysk oversættelse, men
Statsforvaltningen Syddanmark arbejder på, at det snarest bliver muligt at vælge
tysk oversættelse af statsforvaltningens egen hjemmeside.

24

Det er Statsforvaltningen Syddanmarks opfattelse, at der eksisterer en god kontakt
og et godt samarbejde mellem det tyske mindretal og statsforvaltningen ved
løsningen af de opgaver, der påhviler statsforvaltningen.
Hvilke foranstaltninger er der iværksat for at fremme bevidstheden om og
forståelsen for tysk som et mindretalssprog i Danmark i den danske offentlighed
generelt? (Ekspertkomitéens spørgsmål punkt 44).
Der henvises til besvarelsen vedrørende ministerkomitéens anden rekommandation
(side 14-15) og besvarelsen af punkt 4 i del I (side 13).
Beskriv venligst, hvordan de danske myndigheder opfordrer massemedierne til at
forfølge målsætningen om at fremme respekt, forståelse og tolerance i relation til
regionale sprog eller minoritetssprog (Ekspertkomitéens spørgsmål punkt 45).
Der er i Danmark en fri presse, som uafhængigt kan informere om, hvad der sker i
samfundet.
Hovedformålene for mediepolitikken er dels, at opretholde og styrke den
demokratiske debat i samfundet, dels at varetage traditionelle kulturelle og
folkeoplysende hensyn. En af forudsætningerne for opfyldelsen af disse to
hovedmål er, at armslængdeprincippet er intakt. Heraf følger blandt andet, at
regeringen ikke bestemmer – eller ønsker at bestemme - hvad pressen informerer
om eller i øvrigt sætte grænser for den frie presse i Danmark.
Den kan i den forbindelse oplyses, at der blev uddelt 37,9 mio. danske kroner til
aviser i grænseområdet (Flensborg Avis og Der Nordschleswiger), hvoraf 15,9 mio.
danske kroner stammede fra den tyske stat. I den samlede støtte til disse aviser i
grænselandet
skal
tillægges
3,2
mio.
danske
kroner
kr.
fra
distributionsstøtteordningens Dagbladspulje.
Ekspertkomitéen modtog oplysninger, der antyder, at blandt de sprog, som
komitéen forholdt sig til, er personer, der taler grønlandsk og romani, udsat for
negative fordomme og en vis grad af stigmatisering. Hvilke specifikke
foranstaltninger er der truffet for at løse dette problem? (Ekspertkomitéens
spørgsmål punkt 46).
Regeringen udgav i 2003 en hvidbog om socialt udsatte grønlændere i Danmark.
Som opfølgning på hvidbogen, blev der i forbindelse med satspuljeaftalen for 2004
afsat 20 mio. kr. over 4 år til initiativer målrettet udsatte grønlændere.
Ifølge satspuljeaftalen skulle der særligt fokuseres på følgende områder:
•
At øge informationen og supervision rettet mod personale som arbejder med
målgruppen

25

•
At fokus i langt højere grad end hidtil rettes mod udslusningsmuligheder, som
tilgodeser målgruppens særlige behov. Dette var særligt tænkt i forbindelse med
endt misbrugsbehandling eller projektophør.
•
At de kommuner og amter, hvor der er mange grønlandske borgere, fik mere
og kvalificeret konsulentbistand fra en person med dybere kendskab til grønlandske
forhold end den, der var til stede.
•
At der tilbydes sprogundervisning i dansk på det niveau og i den kontekst,
hvor målgruppen på bedste vis kan profitere af tilbuddet.
•
At synliggøre og øge mulighederne for tolkebistand for grønlændere, som på
grund af sprogvanskeligheder ikke er opmærksomme på eksempelvis de sociale
ydelser og hjælpeforanstaltninger, som de har krav på.
•
At socialt belastede grønlændere i langt højere grad end tidligere medtænkes,
når bofællesskaber og opgangsfællesskaber oprettes.
De afsatte midler blev udmøntet i form af en ansøgningspulje, der kunne finansiere
aktiviteter inden for de følgende tre udmeldte områder:
1) Afhjælpning af hjemløshed, udslusningsmuligheder, specielt i forbindelse med

endt misbrugsbehandling eller projektophør.
2) Tolkebistand. De grønlandske huse kan søge støtte til dækning af evt. udgifter til

tolkebistand til private og selvejende institutioner (for eksempel krisecentre, private
herberger, misbrugsbehandlingssteder mv.) i forbindelse med institutionernes
arbejde med socialt udsatte grønlændere.
3) Konsulentbistand

til kommuner og amter med mange socialt udsatte
grønlandske borgere og supervision af medarbejdere i kommuner, de grønlandske
huse, sociale viceværter m.fl.
Herudover er en del af puljens midler udmeldt gennem to andre udbud. Det drejer
sig henholdsvis om:

4) Et udbud vedrørende vidensformidling og udvikling af indsatsen omkring socialt

udsatte grønlændere.
5) Et udbud vedrørende danskundervisning for socialt udsatte grønlændere.

Der er i efterfølgende satspuljeaftaler (2007-2010) blevet afsat i alt 24 mio. kr. til
bl.a. et døgnværested for udsatte grønlændere, forsøg med faste kontaktpersoner
og forebyggende indsatser over for gruppen.
Danmark forventer i starten af 2010 at offentliggøre en opdatering af regeringens
handlingsplan til fremme af ligebehandling og racisme fra 2003. Handlingsplanen er
en flerstrenget, koordineret og målrettet indsats, som omfatter både igangværende
og nye initiativer for at bekæmpe forskelsbehandling på grund af race eller etnisk

26

oprindelse, fremme mangfoldighed og lige muligheder samt bevare Danmark som et
åbent samfund med respekt for den enkelte og plads til forskelighed.

27

Del III

For hvert regionalt sprog eller minoritetssprog udpeget i forbindelse med
ratifikationen i medfør af sprogpagtens artikel 2, nr. 2, bedes venligst angivet
på hvilken måde de pågældende bestemmelser er blevet implementeret.
Med henblik på at lette læsningen af rapporten, er nedenfor gengivet
Ekspertkomitéens særskilte spørgsmål til Danmarks anvendelse af sprogpagtens
artikel 8-14, hvor sådanne fremgår af Ekspertkomitéens rapport.
I overensstemmelse med pagtens artikel 3, stk. 1, har Danmark udpeget tysk som et
mindretals-sprog, på hvilket de i henhold til artikel 2, stk. 2, i pagten udpegede
bestemmelser finder anvendelse efter pagtens ikrafttrædelse i Danmark.

Artikel 8 – Uddannelse
Danmark har udpeget følgende bestemmelser på uddannelsesområdet til at gælde
for tysk som mindretalssprog:
1. På uddannelsesområdet forpligter parterne sig til, inden for det område, hvor
sådanne sprog bruges, under hensyntagen til hvert af disse sprogs situation og
uden at medføre nogen begrænsning i undervisningen i statens officielle sprog;
a iii) at gennemføre en af de under i og ii ovenfor anførte foranstaltninger [tilbud om
førskoleunder-visning på det relevante regionale sprog eller mindretalssprog] i det
mindste for de elever, hvis familier anmoder derom, og hvor antallet af elever anses
for at være tilstrækkelig stort;
b iv) at gennemføre en af de under i til iii ovenfor anførte foranstaltninger [tilbud om
grundskoleundervisning på eller i det relevante regionale sprog eller
mindretalssprog] i det mindste for de elever, hvis familier anmoder derom, og hvor
antallet af elever anses for at være tilstrækkelig stort;
c iii/iv) inden for rammerne af undervisningen på afsluttende grundskole- og
gymnasieniveau at sørge for undervisning i de relevante regionale sprog eller
mindretalssprog som en integreret del af læseplanen; eller at gennemføre en af de
under i til iii ovenfor anførte foranstaltninger [tilbud om undervisning på afsluttende
grundskole- og gymnasieniveau på eller i det relevante regionale sprog eller
mindretalssprog] i det mindste for de elever, som selv eller i givet fald hvis familier
anmoder derom, og hvor antallet af elever anses for at være tilstrækkelig stort;
d iii) inden for rammerne af de tekniske uddannelser og erhvervsuddannelserne at
sørge for, at der undervises i de relevante regionale sprog eller mindretalssprog
som en integreret del af studieplanen;

28

e ii) at tilvejebringe faciliteter, der gør det muligt at studere disse sprog som fag, der
udbydes inden for rammerne af universitetsuddannelser og andre videregående
uddannelser;
f ii) at udbyde sådanne sprog som fag inden for rammerne af voksen- og
efteruddannelser;
g) at træffe foranstaltninger med henblik på at sikre, at der undervises i den historie
og kultur, som afspejles i det regionale sprog eller mindretalssproget;
h) at tilvejebringe den grund- og videreuddannelse af lærere, som er nødvendig for
at kunne gennemføre de af stykkerne a til g, som parten har godkendt;
i) at oprette et eller flere kontrolorganer med ansvar for dels at overvåge de trufne
foranstaltninger og fremskridt med hensyn til at etablere eller udvikle undervisning i
regionale sprog eller mindretals-sprog, dels at udfærdige periodiske indberetninger
om deres resultater, som skal offentliggøres.
2. Med hensyn til uddannelse og med hensyn til andre områder end dem, hvor de
regionale sprog eller mindretalssprogene traditionelt bruges, forpligter parterne sig
til, såfremt antallet af brugere af et regionalt sprog eller mindretalssprog berettiger
dertil, at tillade fremme eller tilbyde undervisning på eller i det regionale sprog eller
mindretalssproget på alle passende uddannelsestrin.
Følgende skal bemærkes vedrørende Danmarks opfyldelse af de enkelte
bestemmelser i artikel 8
a iii) Ekspert komitéen har tilkendegivet, at denne forpligtelse anses for opfyldt
b iv) Ekspertkomitéen har tilkendegivet, at denne forpligtelse anses for opfyldt.
c iii/iv) Ekspertkomitéen har tilkendegivet, at denne forpligtelse anses for opfyldt.
d iii) Ekspertkomitéen har tilkendegivet, at denne forpligtelse anses for opfyldt.
e ii) Ekspertkomitéen har tilkendegivet, at denne forpligtelse anses for opfyldt.
f ii) Ekspertkomitéen har tilkendegivet, at denne forpligtelse anses for opfyldt.
g) Ekspertkomitéen har tilkendegivet, at denne forpligtelse anses for delvis opfyldt.
Angiv venligst, hvilke foranstaltninger, der er taget for systematisk at sikre
undervisning i tysk historie og kultur (Ekspertkomitéens spørgsmål punkt 65).
Det grundlæggende udgangspunkt ved udformningen af kommunale læseplaner og
udgivelse af lærebøger er, at godkendelse af kommunale læseplaner er et
kommunalt myndigheds- og ansvarsområde, og at skolebogsforlagene selv
bestemmer, hvad de vil udgive.

29

Men hensyn til sidstnævnte er der imidlertid en lang dansk tradition for, at danske
skolebøger afspejler indholdet i de læseplaner, som fastsættes af
Undervisningsministeriet. Det gælder ikke mindst i de senere år, hvor fagenes
formål, trinmål og slutmål er blevet bindende i kommunerne. Hertil kommer, at
ministeriets læseplaner på nær ganske få steder også tiltrædes som bindende af
kommunerne.
Alle folkeskolens fag har i 2009 fået nye fælles mål, efter at der er foretaget en
gennemgribende revision af de hidtidige slut- og trinmål, læseplaner og
undervisningsvejledninger. Der er blandt andet sket en styrkelse af stofområderne
omkring menneskerettigheder, globalisering, mindretal og set i relation til det tyske
mindretal hele grænselandsspørgsmålet.
Det er således blevet obligatorisk, at der med udgangspunkt i grænselandet skal
arbejdes med emner i relation til kultur, historie og sprog i historieundervisningen,
men det vil også være naturligt, at disse emner inddrages i andre af skolens fag.
h) Ekspertkomitéen har tilkendegivet, at denne forpligtelse anses for opfyldt.
ii) Ekspertkomitéen har tilkendegivet, at denne forpligtelse anses for opfyldt.
2. Ekspertkomitéen har tilkendegivet, at denne forpligtelse anses for opfyldt

Artikel 9 – Retsinstanser
Danmark har udpeget følgende bestemmelser til at gælde for tysk som
mindretalssprog:
1. Partnerne forpligter sig til, i henseende til de retskredse, hvor antallet af
indbyggere, der bruger de regionale sprog eller mindretalssprogene, berettiger til
nedennævnte foranstaltninger, under hensyntagen til hvert af disse sprogs situation
og under forudsætning af, at brugen af de i nærværende stykke omtalte faciliteter
ikke af dommeren anses for at hindre en passende retspleje:
b) i borgerlige sager:
iii) at tillade, at dokumenter og bevismateriale kan fremlægges på de regionale
sprog eller mindretalssprogene, om nødvendigt ved hjælp af tolke og oversættelser;
c) i sager om forvaltningsspørgsmål, der behandles ved domstole:
iii) at tillade, at dokumenter og bevismateriale kan fremlægges på de regionale
sprog eller mindretalssprogene, om nødvendigt ved hjælp af tolke og oversættelser;
2. Parterne forpligter sig til:

30

a) ikke at anfægte gyldigheden af juridiske dokumenter, der er udfærdiget i staten,
alene på grund af at de foreligger på et regionalt sprog eller mindretalssprog; eller
b) ikke at anfægte gyldigheden, sagens parter imellem, af juridiske dokumenter, der
er udfærdiget i landet, alene på grund af at de foreligger på et regionalt sprog eller
mindretalssprog, samt at foreskrive, at dokumenterne kan påberåbes over for
tredjemand, som ikke bruger disse sprog, under forudsætning af, at de gøres
bekendt med dokumenternes indhold af den eller de personer, der påberåber sig
dem; eller
c) ikke at anfægte gyldigheden, sagens parter imellem, af juridiske dokumenter, der
er udfærdiget i landet, alene på grund af at de foreligger på et regionalt sprog eller
mindretalssprog.
Følgende skal bemærkes vedrørende Danmarks opfyldelse af de enkelte
bestemmelser i artikel 9
Ekspertkomitéen fandt forpligtigelserne efter ovennævnte bestemmelser formelt
opfyldt, men fandt at dialogen med de retlige myndigheder bør følges op med
henblik på at opfordre dem til at træffe praktiske eller organisatoriske
foranstaltninger, der kan forbedre gennemførelsen af forpligtigelserne i praksis.
Meget få dokumenter forelægges for domstolene på tysk. Ifølge dommeren i
Aabenraa skyldes dette delvis manglen på tyskkundskaber blandt de ansatte i retten
og delvis fraværet af anmodninger. Har Danmark taget specielle skridt for at
imødegå manglen på tyskkundskaber blandt de ansatte i retten? (Ekspertkomitéens
spørgsmål punkt 69).
Beskriv venligst de praktiske eller organisatoriske foranstaltninger, der er taget for at
forbedre følgende forpligtelser (Ekspertkomitéens spørgsmål punkt 71).
- Artikel 9.1.b iii
- Artikel 9.1.c iii
- Artikel 9.2.a/b/c
Præsidenten for Retten i Sønderborg har oplyst, at retten har valgt den
fremgangsmåde, at der som hovedregel sker oversættelse af processkrifter og
dokumenter, der fremlægges på tysk i civile sager (det vil sige i borgerlige sager og i
sager om forvaltningsspørgsmål, der behandles ved domstolene), men at dette sker
uden omkostning for parter tilhørende det tyske mindretal. Retspræsidenten har om
baggrunden herfor oplyst, at det ikke er alle medarbejdere ved retten, der behersker
tysk på et så højt niveau, at oversættelse generelt kan undlades.
Endvidere kan det oplyses, at retsplejelovens § 149, stk. 2, fortsat er gældende, og
at der i øvrigt er et begrænset behov for, at dommere og andre ansatte ved
domstolene behersker tysk.

31

Artikel 10 – Forvaltningsmyndigheder og offentlige serviceydelser
Danmark har udpeget følgende bestemmelser til at gælde for tysk som
mindretalssprog:
1. Inden for de af statens forvaltningsdistrikter, hvor antallet af indbyggere, der
bruger regionale sprog eller mindretalssprog, berettiger til nedennævnte
foranstaltninger, og under hensyntagen til hvert sprogs situation, forpligter parterne
sig til, i det omfang dette med rimelighed kan lade sig gøre:
a) ved at sikre, at brugere af regionale sprog eller mindretalssprog med gyldig
virkning kan fremlægge et dokument på disse sprog;
4. Med henblik på at gennemføre de bestemmelser i stykke 1, 2 og 3, som parterne
har godkendt, forpligter parterne sig til at træffe en eller flere af følgende
foranstaltninger:
c) i videst muligt omfang imødekommelse af ønsker fra medarbejdere i den
offentlige forvaltning med kendskab til et regionalt sprog eller mindretalssprog om at
blive ansat i det område, hvor det pågældende sprog bruges.
5. Partnerne forpligter sig til at give tilladelse til at bruge eller antage efternavne på
de regionale sprog eller mindretalssprogene på begæring af de pågældende
personer.
Følgende skal bemærkes vedrørende Danmarks opfyldelse af de enkelte
bestemmelser i artikel 10
Ekspertkomitéen har tilkendegivet, at den anser forpligtelserne for opfyldt.
Der henvises til det under artikel 7 anførte vedrørende Statsforvaltningen
Syddanmark.

Artikel 11 – Medier
Danmark har udpeget følgende bestemmelser på medieområdet til at gælde for tysk
som mindretalssprog:
1. Over for brugerne af regionale sprog eller mindretalssprog inden for de områder,
hvor disse sprog tales, under hensyntagen til hvert sprogs situation, i det omfang de
offentlige myndigheder direkte eller indirekte har kompetence, har beføjelse eller
spiller en rolle i denne henseende, forpligter parterne sig til, idet de respekterer
princippet om mediernes uafhængighed og autonomi:
b i) at fremme og/eller lette etableringen af mindst én radiostation på de regionale
sprog eller mindretalssprogene;

32

b ii) at fremme og/eller lette regelmæssig udsendelse af radioprogrammer på de
regionale sprog eller mindretalssprogene;
c i) at fremme og/eller lette etableringen af mindst én fjernsynskanal på de regionale
sprog eller mindretalssprogene
c ii) at fremme og/eller lette regelmæssig udsendelse af fjernsynsprogrammer på de
regionale sprog eller mindretalssprogene
d) at fremme og/eller lette fremstillingen og distributionen af lydproduktioner og
audiovisuelle produktioner på de regionale sprog eller mindretalssprogene;
e i) at fremme og/eller lette etableringen og/eller opretholdelsen af mindst én avis på
de regionale sprog eller mindretalssprogene;
f ii) at anvende de gældende økonomiske støtteforanstaltninger til også at gælde for
audiovisuelle produktioner på det regionale sprog eller mindretalssproget;
g) at støtte uddannelse af journalister og andre medarbejdere til medier, der bruger
regionale sprog eller mindretalssprog.
2. Parterne forpligter sig til at garantere friheden til at modtage radio- og
fjernsynsudsendelser direkte fra nabolande på et sprog, der bruges i en form, som
er identisk med eller ligner et regionalt sprog eller mindretalssprog, og til ikke at
modsætte sig genudsendelse af radio- og fjernsynsudsendelser fra nabolande på et
sådant sprog. Endvidere forpligter de sig til at sikre, at der ikke påføres nogen
begrænsninger i ytringsfriheden og den frie udbredelse af information i den skrevne
presse på et sprog, der bruges i en form, som er identisk med eller ligner et
regionalt sprog eller mindretalssprog. Da udøvelsen af ovennævnte
frihedsrettigheder medfører pligter og ansvar, kan den underkastes sådanne
formaliteter, betingelser, restriktioner eller straffebestemmelser, som er foreskrevet
ved lov og er nødvendige i et demokratisk samfund af hensyn til den nationale
sikkerhed, territorial integritet eller offentlig tryghed, for at forebygge uorden eller
forbrydelse, for at beskytte sundheden eller sædeligheden, for at beskytte andres
gode navn og rygte eller rettigheder, for at forhindre udspredelse af fortrolige
oplysninger, eller for at sikre domsmagtens autoritet og upartiskhed.
Følgende skal bemærkes vedrørende Danmarks opfyldelse af de enkelte
bestemmelser i artikel 11
Stykke 1)
b.i og b.ii. Ekspertkomitéen har anført, at i og ii er alternative muligheder.
Ekspertkomitéen konstaterer, at der fortsat ikke er nogen tysksproget radiostation i
Danmark. Ekspertkomitéen fastholder derfor at forpligtelsen efter disse
bestemmelser ikke er opfyldt. Ekspertkomitéen opfordrer de danske myndigheder til
i tæt samarbejde med de tysktalende at tage skridt til fuld implementering af denne
forpligtelse og træffe foreløbige foranstaltninger til at øge omfanget af transmitteret
radio.

33

Ekspertkomitéen konstaterer, at der med støtte fra Kulturministeriet er startet et
radioprojekt, som - uanset at Ekspertkomitéen anser det for begrænset – anses af
de tysktalende for en god start. Ekspertkomitéen opfordrer de danske myndigheder
til at fastholde og øge støtten til radioudsendelser på tysk.
c.i og c.ii) Ekspertkomitéen anser ikke disse bestemmelser for opfyldt og opfordrer
de danske myndigheder til at tage skridt til gennemførelsen af denne forpligtelse i
tæt samarbejde med de tysktalende.
Beskriv venligst de foranstaltninger, der er taget for at øge antallet af
radioudsendelser på tysk i tæt samarbejde med de tysktalende (Ekspertkomitéens
spørgsmål punkt 83).
Angiv venligst, om de danske myndigheder har truffet foranstaltninger til at
opmuntre til og/eller lette udsendelsen af fjernsynsprogrammer på tysk
(Ekspertkomitéens spørgsmål punkt 87).
Regeringen har siden 2005 ydet et tilskud på 250.000 kr. om året til det tyske
mindretals avis Der Nordschleswiger til produktion og køb af sendetid til udsendelse
af tysksprogede nyheder i den sønderjyske lokalradio Radio Mojn. Støtten blev
oprindelig givet som en forsøgsordning i 3 år. Siden 2008 er støtten opført på det
årlige kulturelle tipsaktstykke.
Formålet med tilskuddet er at gøre det tyske mindretal i stand til at producere og få
udsendt nyhedsudsendelser på tysk i Sønderjylland. Efter det oplyste af det tyske
mindretal er ordningen en succes.
Det skal bemærkes, at det tyske mindretal efter loven om radio- og
fjernsynsvirksomhed har mulighed for at få tilladelse til at drive egne lokale radio- og
tv-stationer. Det tyske mindretal har over for Kulturministeriet tilkendegivet, at de
ikke ønsker at få en egen radiostation, men er godt tilfredse med at få støtte til at
sende nyhedsudsendelser på en dansk lokalradio.
Med henvisning til mediernes uafhængighed har man fra dansk side afvist at
pålægge DR at sende radioudsendelser på tysk.
Man har ligeledes afvist at pålægge den regionale TV 2-virksomhed, TV Syd, at
sende programmer på tysk. Det skal imidlertid pointeres, at der sidder en
repræsentant for det tyske mindretal i TV Syds repræsentantskab, og at TV Syd
som en naturlig del af dækningen af sit område behandler det tyske mindretals
begivenheder.
d) Ekspertkomitéen anser ikke denne bestemmelse for opfyldt og bemærker, at
bestemmelsen ikke kan anses for opfyldt ved at henvise til generelle
aktivitetsfremmende foranstaltninger. Ekspertkomitéen finder, at bestemmelsen
nødvendiggør proaktive foranstaltninger fra myndighedernes side, som for eksempel
teknisk bistand eller direkte eller indirekte økonomisk støtte.

34

f ii) Ekspertkomitéen finder ikke alene ved en henvisning til støtteordningen i den
danske filmlov at have fået belæg for, at de eksisterende ordninger til økonomisk
støtte er udformet således, at programmer på tysk i praksis kunne kvalificere sig til
støtte. Endvidere har der ifølge Filminstituttet ikke været afsat særlige midler til
støtte for det tyske mindretal. De tysktalende oplyste også Ekspertkomitéen om, at
de eksisterende ordninger for økonomisk støtte ikke var blevet anvendt til
audiovisuelle produktioner på tysk. Ekspertkomitéen anser derfor alene denne
bestemmelse for formelt opfyldt.
Har de danske myndigheder truffet proaktive foranstaltninger for at fremme og/eller
lette fremstillingen og distributionen af lydproduktioner og audiovisuelle produktioner
på tysk (Ekspertkomitéens spørgsmål punkt 91).
Angiv venligst, om eksisterende muligheder for økonomisk støtte har fundet
anvendelse på audiovisuelle produktioner på tysk (Ekspertkomitéens spørgsmål
punkt 93).
Det tyske mindretal har mulighed for at ansøge om støtte efter den danske fimlov.
Lovens støttemuligheder omfatter bl.a. udvikling, produktion og distribution af
spillefilm, dokumentarfilm med videre. Støtten ydes af Det Danske Filminstitut efter
konkret vurdering af ansøgninger. I vurderingen indgår elementer som alsidighed,
kvalitet, publikumsappel med videre.
Der er således ikke afsat særlige midler kun til støtte for det tyske mindretal i
forbindelse med film eller audio eller audiovisuelle produkter.
g) Ekspertkomitéen anser denne bestemmelse for opfyldt for så vidt angår
journalister.
Stykke 2)
Ekspertkomitéen anser forpligtigelsen for opfyldt, men henleder de danske
myndigheders opmærksomhed på, at denne forpligtigelse måske kræver en aktiv
indsats fra myndighederne i fremtiden.
Ekspertkomitéen er af de tysktalende blevet gjort opmærksom på, at det er blevet
vanskeligere og vanskeligere at modtage udsendelser sendt fra Tyskland i
Sønderjylland på grund af digitaliseringen. Har de danske myndigheder overvejet at
tage initiativer i denne forbindelse? (Ekspertkomitéens spørgsmål punkt 98).
Med hensyn til spørgsmålet om modtagelsen af tysk tv i Sønderjylland kan det
oplyses, at det i forbindelse med udbuddet i efteråret 2007 af sendemuligheder til
den kommercielle gatekeeper i forbindelse med overgangen fra analogt til digitalt tv
blev stillet som betingelse, at gatekeeperen skal udbyde en nabolandskanal. Boxer,
som vandt udbuddet, tilbyder således i dag en tysk tv-kanal.

35

Artikel 12 Kulturaktiviteter- og faciliteter
Danmark har udpeget følgende bestemmelser på kulturområdet til at gælde for tysk
som mindretals-sprog:
1. Med hensyn til kulturaktiviteter og faciliteter - hovedsageligt biblioteker,
videoteker, kulturcentre, museer, arkiver, akademier, teatre og biografer, samt
litterære arbejder og filmproduktion, folkelige former for kulturudtryk, festivaler og
kulturindustrier, herunder blandt andet brugen af ny teknologi - forpligter parterne sig
til inden for de områder, hvor disse sprog bruges, og i det omfang de offentlige
myndigheder har kompetence, har beføjelse eller spiller en rolle på dette område:
a) at fremme udtryksformer og initiativer, der er særegne for regionale sprog eller
mindretalssprog, og fremme forskellige måder for adgang til de på disse sprog
skabte værker;
b) at fremme forskellige måder for adgang på andre sprog til værker, som er skabt
på regionale sprog eller mindretalssprog, ved at støtte og udvikle aktiviteter inden
for oversættelse, dubbing, eftersynkronisering og tekstning;
d) at sikre, at de organer, som er ansvarlige for at organisere eller støtte forskellige
former for kultur-aktiviteter, tager passende hensyn til, at kendskabet til og brugen af
regionale sprog eller mindretalssprog og kulturer skal indarbejdes i de projekter,
som de sætter i gang eller støtter;
e) at fremme foranstaltninger til at sikre, at de organer, som er ansvarlige for at
organisere eller støtte kulturaktiviteter, råder over medarbejdere, som fuldt ud
behersker det pågældende regionale sprog eller mindretalssprog samt det eller de
sprog, der bruges af resten af befolkningen;
f) at tilskynde repræsentanter for brugerne af et bestemt regionalt sprog eller
mindretalssprog til at deltage direkte i tilvejebringelsen af faciliteter og
planlægningen af kulturaktiviteter;
g) at fremme og/eller lette oprettelsen af et eller flere organer med ansvar for at
indsamle, opbevare kopier af og fremvise eller offentliggøre værker, som er skabt på
regionale sprog eller mindretals-sprog;
2) Med hensyn til andre områder end de områder, hvor de regionale sprog eller
mindretalssprogene traditionelt bruges, forpligter parterne sig til, såfremt antallet af
brugere af et regionalt sprog eller mindretalssprog berettiger dertil, at tillade, fremme
og/eller tilvejebringe passende kulturaktiviteter og -faciliteter i overensstemmelse
med stk. 1.
3) Parterne forpligter sig til, når de fører deres kulturpolitik i udlandet, at træffe
passende foranstaltninger i henseende til regionale sprog eller mindretalssprog og
de kulturer, de afspejler.

36

Følgende skal bemærkes vedrørende Danmarks opfyldelse af de enkelte
bestemmelser i artikel 12
Stykke 1
a) Ekspertkomitéen anser denne forpligtigelse for opfyldt.
b) Ekspertkomitéen har ikke kommenteret denne forpligtigelse.
d, e og f) Ekspertkomitéen anser disse forpligtigelser for delvis opfyldt for
indeværende. Ekspertkomitéen har anført, at de oplysninger, der er fremlagt i
Danmarks anden rapport især henviser til den direkte økonomiske støtte fra de
centrale og lokale myndigheder til tyske kulturelle organisationer i Sønderjylland,
men ikke til de tysktalendes deltagelse i kulturelle aktiviteter i Sønderjylland mere
generelt. I henhold til de tysktalende er det tyske mindretal ikke tilstrækkeligt
repræsenteret i instanser, som organiserer kulturelle aktiviteter. Selvom de
organiserer deres egne aktiviteter, er de sjældent involveret i bredere kulturelle
begivenheder.
g) Ekspertkomitéen har tilkendegivet at denne bestemmelse anses for opfyldt.
Stykke 2)
Ekspertkomitéen har tilkendegivet at denne bestemmelse anses for opfyldt.
Stykke 3)
Ekspertkomitéen har oplyst, at den ser frem til yderligere oplysninger om de danske
myndigheders inddragelse af de tysktalende sønderjyders sprog og kultur i
forbindelse med kulturpolitik i udlandet.
I henhold til de tysktalende er det tyske mindretal ikke
instanser, som organiserer kulturelle aktiviteter,
begivenheder. Beskriv venligst eventuelle konkrete
deltagelse i kulturelle aktiviteter i Sønderjylland
spørgsmål punkt 101).

tilstrækkeligt repræsenteret i
specielt bredere kulturelle
eksempler på tysktalendes
generelt (Ekspertkomitéens

Der ønskes yderligere oplysninger om de danske myndigheders inddragelse af de
tysktalende sønderjyders sprog og kultur i forbindelse med kulturpolitik i udlandet
(Ekspertkomitéens spørgsmål punkt 104).
Indledningsvist kan det oplyses, at i henhold til § 17, stk. 1 i Lov om
biblioteksvirksomhed ydes tilskud til det tyske mindretals biblioteksvæsen.
Tilskuddet ydes på grundlag af København-Bonn-aftalen fra 1955 vedrørende
sikring af mindretallets rettigheder på begge sider af den dansk-tyske grænse.
Tilskuddet udgjorde 3,7 mio. danske kroner i 2009.
Det tyske mindretals biblioteksvæsenet består af et centralbibliotek i Aabenraa
Deutsche Büchereizentrale und Zentralbücherei Apenrade og 4 filialer henholdsvis i

37

Tinglev, Sønderborg, Haderslev og Tønder, 2 bogbusser samt 15 skolebiblioteker,
der ligeledes bliver serviceret af centralbiblioteket.
Centralbiblioteket har en beholdning på ca. 230.000 materialeenheder, ca. 8.000
aktive lånere og udlåner ca. 350.000 enheder om året. Biblioteksvæsenet leverer
poster til Danbib/bibliotek.dk og er dermed en aktiv deltager i det almindelige
lånesamarbejde i Danmark.
For perioden 2008-2011 er der indgået en kulturaftale mellem Kulturministeriet og
Kulturregion Sønderjylland (www.kulturfokus.dk). Kulturregionen består af de
sønderjyske kommuner Haderslev, Sønderborg, Tønder og Aabenraa. Formålet
med aftalen er bl.a. at fastholde og videreudvikle den sønderjyske kultur i
grænseområdet og skabe gensidig forståelse mellem mindretallene på tværs af den
dansk-tyske grænse. Ansøgninger, breve med videre kan valgfrit indsendes på tysk
eller dansk til kulturregionen ligesom der til møder kan tales begge sprog. I aftalen
hedder det bl.a.:
”Kulturregionen støtter op omkring det tyske mindretals aktive kulturliv, som i de
senere år har udviklet et berigende samarbejde og skabt netværk mellem den og
det danske kulturliv. Ligeledes støttes op omkring det danske mindretal syd for
grænsen, idet de som partner, på lige fod med det tyske mindretal, inddrages i
mange grænseoverskridende dansk-tyske projekter. Kulturregion Sønderjylland
integrerer mindretallene og deres ressourcer og kompetencer i de strategier og
projekter, hvor mindretallene selv ønsker det.”
Som noget unikt ønsker Kulturregion Sønderjylland at videreudvikle det dansk-tyske
samarbejde med de nordtyske områder Kreis Schleswig-Flensburg, Stadt Flensburg
og Kreis Nordfriesland, og derved arbejde hen mod en Kulturregion SønderjyllandSlesvig.
Det tyske mindretal er repræsenteret i den politiske styregruppe for kulturregionen,
der træffer de overordnede beslutninger om iværksættelse af kulturelle projekter
indenfor kulturregionen. Bl.a. har kulturregionen iværksat en dansk-tysk
børneteaterfestival og en tilbagevendende Orgelfestival Sønderjylland/Schleswig
samt etableret et dansk-tysk messingblæserakademi.
Udover samarbejdet i kulturregionen er der også et veletableret kultursamarbejde i
Euroregion Sønderjylland-Schleswig (www.region.dk/www.region.de), hvor de
sønderjyske kommuner arbejder sammen med det nordtyske område. Alle
mødeindkaldelser, referater, information etc. udsendes på både dansk og tysk. I de
fælles dansk-tyske politiske udvalg har det tyske mindretal i Danmark også
repræsentanter. Det dansk - tyske udvalg for sprog og interkulturel forståelse har i
oktober 2010 afholdt et seminar "Sprog i børnehøjde", om hvordan man får børn og
unge motiveret til at lære nabosproget. Det tyske mindretal var med i styregruppen
for seminaret.
Af øvrige eksempler fra det sønderjyske område kan nævnes, at Museum
Sønderjylland via det EU støttede Interreg 4A er Leadpartner på projektet
"Mindretals liv - når historien bliver konkret" et samarbejde mellem mindretallets

38

museer, Sønderborg Slot med flere. Der kan findes yderligere oplysninger på
hjemmesiden: http://www.interreg4a.dk/wm281685.

Artikel 13 – Det økonomiske og sociale område
Danmark har udpeget følgende bestemmelser på det økonomiske og sociale
område til at finde anvendelse for tysk som mindretalssprog:
1. Med hensyn til det økonomiske og sociale område forpligter parterne sig til i hele
landet:
a) at fjerne eventuelle bestemmelser fra deres lovgivning, som uretmæssigt forbyder
eller begrænser brugen af regionale sprog eller mindretalssprog i dokumenter, der
er relateret til økonomiske eller sociale anliggender, særlig ansættelseskontrakter,
og i tekniske dokumenter som for eksempel brugervejledninger til produkter eller
installationer;
c) at bekæmpe enhver praksis, der har til hensigt at begrænse brugen af regionale
sprog eller mindretalssprog i forbindelse med økonomiske eller sociale anliggender;
d) at lette og/eller fremme brugen af regionale sprog eller mindretalssprog med
andre midler and de ovenfor anførte.
2. Med hensyn til økonomiske og sociale anliggender forpligter parterne sig til, i det
omfang de offentlige myndigheder har kompetence, inden for det område, hvor de
regionale sprog eller mindretalssprogene bruges, og for så vidt dette med rimelighed
kan lade sig gøre:
c) at sikre, at sundheds- og socialinstitutioner som for eksempel sygehuse,
plejehjem og herberger giver mulighed for på deres eget sprog at modtage og
behandle personer, der bruger et regionalt sprog eller mindretalssprog, som har
brug for pasning og pleje på grund af sygdom, alder eller andet;
Følgende skal bemærkes vedrørende Danmarks opfyldelse af de enkelte
bestemmelser i artikel 13
Stykke 1
a og d) Ekspertkomitéen har tilkendegivet, at disse bestemmelser anses for opfyldt.
c) Ekspertkomitéen har tilkendegivet, at disse bestemmelser anses for opfyldt for
indeværende.
Stykke 2
c) Ekspertkomitéen har tilkendegivet, at denne bestemmelse anses for delvis
opfyldt.

39

Ekspertkomitéen har anført, at denne forpligtigelse forudsætter, at myndighederne
sikrer brugen af tysk og finder, at der er behov for en mere systematisk tilgang til
dette på kommunalt og regionalt niveau. Ekspertkomitéen henviser til den politik,
som er indført i Statsamtet Sønderjylland (nu Statsforvaltningen Syddanmark).
Ekspertkomitéen opfordrer myndighederne til at styrke bestræbelserne på at sikre,
at tysk kan bruges i institutioner i den sociale sektor, især når det gælder
ældreomsorg.
Er der truffet foranstaltninger til systematisk at sikre, at tysk kan anvendes i
faciliteter i den sociale sektor, specielt på hospitaler? (Ekspertkomitéens spørgsmål
punkt 110).
Har de danske myndigheder afklaret med hospitalerne, om det er muligt for
tysktalende læger at bruge tysk ved behandling af patienter? (Ekspertkomitéens
spørgsmål punkt 110).
Som oplyst i forbindelse med Danmarks første og anden afrapportering modtager og
behandlinger sygehusene i Region Syddanmark efter omstændighederne
medlemmer af det tyske mindretal på tysk. Herudover kan det oplyses, at
patientvejlederne i regionen kan betjene patienterne på tysk, hvis det efterspørges.
Hospitalerne i Sønderjylland oplever ikke uløselige, sproglige vanskeligheder i
forbindelse med behandling af medlemmerne af det tyske mindretal.
En række informationer vedrørende sygehusene i Sønderjylland er allerede
tilgængelige på tysk på internettet. Fra 1. oktober 2009 og frem er det ligeledes
muligt at finde information og kontaktdata vedrørende akuthjælp på tysk.
Og på lidt længere sigt planlægger regionen at udvide med mere information om
tilbuddene på de sønderjyske sygehuse, herunder afdelingsoversigter,
kontaktinformation til tysktalende patienter og oversigter over de mest gængse
undersøgelser og behandlinger.
På det psykiatriske område kan det oplyses, at såvel patienter som pårørende kan
bruge tysk som sprog i henvendelsen og behandlingen. Fordi mindretallet eller
andre tysktalende bliver betjent på tysk, har regionen ikke oplevet et egentligt behov
for at forbedre disse muligheder.
Region Syddanmark vil dog overveje, om der skal ske en formalisering af
mindretallets rettigheder til at anvende tysk i mødet med psykiatrien i Region
Syddanmark.
Har Danmark udviklet en mere systematisk politik for at sikre anvendelsen af tysk i
institutioner i den sociale sektor, specielt i forbindelse med ældreomsorg?
(Ekspertkomitéens spørgsmål punkt 112).
Medlemmerne af det tyske mindretal taler ifølge mindretallet selv flydende dansk.

40

Haderslev Kommune, Sønderborg Kommune, Tønder Kommune og Aabenraa
Kommune har alle oplyst, at der stilles tysksproget hjælp til rådighed i det omfang,
det er nødvendigt.
Sønderborg Kommune har for så vidt angår ældreplejesektoren oplyst, at der blandt
kommunens ansatte i ældresektoren er et sådant antal tysktalende, at kommunen i
de tilfælde hvor behovet måtte opstå, kan anvende tysktalende personale.
Aabenraa Kommune har oplyst, at der i kommunen er nogle få beboere på
plejecentre og i hjemmeplejen, som foretrækker at tale tysk. Da der generelt er
mange ansatte i Aabenraa Kommune, som taler tysk, er det ikke et problem for
Aabenraa Kommune at servicere disse borgere på tysk.
Både Aabenraa og Sønderborg Kommune har således vurderet, at der ikke er
behov for særlige foranstaltninger på området.
Regeringen er endvidere ikke bekendt med, at der har været rejst konkrete
problemstillinger på området.

Artikel 14 – Udveksling over landegrænser
Danmark har udpeget følgende bestemmelser vedrørende udveksling over
landegrænser i sprogpagtens artikel 14 til at finde anvendelse for tysk som
mindretalssprog:
Parterne forpligter sig til:
a) at anvende eksisterende bilaterale og multilaterale overenskomster, som
forbinder dem med de stater, hvor samme sprog bruges i identisk eller lignende
form, eller, om nødvendigt, at søge at indgå sådanne overenskomster på en måde,
som fremmer kontakter mellem brugere af samme sprog i de pågældende stater
inden for områderne kultur, uddannelse, information, erhvervsuddannelse og
livslang uddannelse;
b) af hensyn til regionale sprog eller mindretalssprog at lette og/eller fremme
samarbejde over landegrænser, navnlig mellem regionale eller lokale myndigheder,
inden for hvis område samme sprog bruges i identisk eller lignende form.
Følgende skal bemærkes vedrørende Danmarks opfyldelse af de enkelte
bestemmelser i artikel 14
a) Ekspertkomitéen har tilkendegivet, at denne forpligtelse anses for opfyldt.
b) Ekspertkomitéen har tilkendegivet, at denne forpligtelse anses for opfyldt

41

Der kan vedrørende spørgsmålet om udveksling over landegrænser oplyses, at der i
”Tillæg til regional partnerskabsaftale om vækst og erhvervsudvikling mellem
regeringen og Vækstforum for Region Syddanmark” blandt andet fremgår følgende:
Det grænseoverskridende samarbejde
Det grænseoverskridende samarbejde er styrket finansielt i perioden 2007-2013.
Fra 2007-2013 har EU via strukturfondene stillet ca. 104 mio. kr. årligt til rådighed til
grænseoverskridende og tværnationale samarbejder, hvilket er en betydelig
forøgelse i forhold til perioden 2000-2006. De regionale vækstfora indgår i de
tværnationale styringskomiteer og indstiller om eventuel medfinansiering af de
regionale udviklingsmidler.
Parterne er enige om, at der fortsat skal være et stærkt samarbejde i forhold til
naboregioner.
Region Syddanmark og Schleswig-Holstein indgik i juni 2007 en dansk-tysk
partnerskabsaftale for at udvikle området fra grænse- til vækstregion. I forlængelse
heraf udarbejder Region Syddanmark sammen med delstatsregeringen og Region
Sønderjylland-Schleswig en ny strategi for grænseoverskridende samarbejde for at
udvikle fælles styrkepositioner og fjerne barrierer.
Regeringen vil fortsat bidrage til at synliggøre og udfolde grænseregionens visioner i
de løbende drøftelser med den tyske regering og delstatsregering, og regeringen
står fortsat til rådighed for at drøfte de løbende muligheder, der er i de enkelte
grænseoverskridende samarbejder.
Databank
Parterne er desuden enige om at afdække mulighederne for at samarbejde om at
sikre et bedre datagrundlag for den fælles udvikling i Syddanmark og SchleswigHolstein.
Regeringen vil lægge vægt på, at udviklingen af grænseoverskridende data, hvor
det er relevant, sker i samarbejde mellem Region Sjælland og Region Syddanmark
og relevante tyske myndigheder.
Information til grænsependlere
Parterne er enige om, at der kan tilvejebringes relevant information til udlændinge,
der søger arbejde i Danmark, herunder pendlere i den dansk-tyske grænseregion.
Regeringen har taget en række initiativer i den forbindelse. Med regeringens jobplan
fra februar 2008 er der i efteråret 2008 oprettet tre Workindenmark-centre, der skal
servicere virksomheder i Danmark og udenlandske arbejdssøgende. Heraf er det
ene, Workindenmark South, placeret i Odense og dækker bl.a. det sønderjyske
område.

42

Med lanceringen af portalen www.workindenmark.dk i efteråret 2008 er der skabt –
én indgang – hvor alle typer af danske virksomheder og udenlandske
arbejdssøgende, herunder tyske arbejdssøgende, kan få alle relevante
informationer i forbindelse med at arbejde og bo i Danmark, herunder skatteforhold
med videre. Hjemmesiden er siden opstarten udvidet med en tysk version.
Derudover foregår der en udstrakt servicering af udenlandske arbejdssøgende – og
især tyske arbejdstagere – via Eures Crossborder-samarbejdet, SønderjyllandSchleswig, og i jobcentrene i Sønderjylland, særligt jobcentrene i Aabenraa, Tønder
og Sønderborg. Cross-border samarbejdet har sin egen hjemmeside, www.eureskompas.eu, som bl.a. informerer og rådgiver arbejdstagere og arbejdsgivere i
Sønderjylland-Schleswig om jobmuligheder, søgning efter arbejdskraft og arbejdsog levevilkår med videre på tværs af den dansk-tyske grænse.
Såfremt vækstforum ønsker at etablere en regional portal for grænsependlere, vil
regeringen bidrage med relevant statslig information. For eksempel kan CIRIUS
levere baggrundsviden om tyske uddannelseskvalifikationer og CIRIUS’
vurderingsstandard for tyske uddannelser.
I takt med, at Region Syddanmark, delstaten Schleswig-Holstein og Region
Sønderjylland-Schleswig konkretiserer den nye strategi og identificerer barrierer for
vækst og samliv over grænsen,vil vækstforum tage initiativ til en dialog med staten
for at afklare, hvordan disse barrierer kan nedbrydes og hvordan der kan informeres
om løsninger på en dansk-tysk portal for grænsependlere og virksomheder. Dette
gælder specifikt spørgsmål om skatteligning, sygesikring og pension samt
anerkendelse af uddannelser.
Mobilitet i grænseregionen
Parterne har noteret sig aftale om ”En grøn transportpolitik”, som er indgået af
regeringen, S, DF, R, SF og LA. Transportaftalen indbefatter en række projekter i
Region Syddanmark, og parterne vil inden for rammerne af aftalen finde en model
for at drøfte muligheden for at udbygge samarbejdet over grænsen. Følgende
initiativer skal overvejes:
at banestrækningen mellem Vojens og Vamdrup udbygges til dobbeltspor,
idet perspektivet er, at hele strækningen mellem Lunderskov og Padborg på sigt
bliver fuldt udbygget til dobbeltspor.

43

Bilagsfortegnelse:

Der henvises til de bilag, som var vedlagt Danmarks første og anden rapport. Som
supplement vedlægges følgende:
1.

Lovbekendtgørelse nr. 941 af 1. oktober 2009 om social service (med senere
ændringer)

2.

Lovbekendtgørelse nr. 1203 af 10. december 2009 om retssikkerhed og
administration på det sociale område (med senere ændringer)

3.

Lovbekendtgørelse nr. 705 af 3. juli 2009 om friskoler og private grundskoler
m.v. (med senere ændringer)

4.

Lov nr. 387 af 27. maj 2008 om ligebehandlingsnævnet

5.

Lovbekendtgørelse nr. 1349 af 16. december 2008 om forbud mod
forskelsbehandling på arbejdsmarkedet m.v.

6.

Bekendtgørelse nr. 207 af 8. marts 2007 om regioners samarbejde med
tilgrænsende landes myndigheder og organisationer

7.

Bekendtgørelse nr. 881 af 17. september 2009 om lokalradiovirksomhed

8.

Bekendtgørelse nr. 1082 af 20. november 2009 om pasningsgaranti,
kommunernes tilskud til brug for dag-, fritids- og klubtilbud, forældrenes
egenbetaling og indhentelse af børneattester (med senere ændringer)

9.

Brev af 9. juni 2006 til sammenlægningsudvalgene i de Sønderjyske
kommuner

10. Brev af 25. november 2009 til kommunerne i Sønderjylland og Region
Syddanmark
11. Brev af 25. november 2009 til det tyske mindretal

