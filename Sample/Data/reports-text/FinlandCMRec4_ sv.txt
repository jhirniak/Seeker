EUROPARÅDET
MINISTERKOMMITTÈN
Rekommendation RecChL(2012)2
från ministerkommittén
om Finlands genomförande av Europeiska stadgan om landsdels- eller minoritetsspråk
(Antagen av ministerkommittén den 14/03/2012
vid ministerrepresentanternas 1137:e möte)

I enlighet med artikel 16 i europeiska stadgan om landsdels- eller minoritetsspråk,
med beaktande av att Finland deponerade ratificeringsinstrumentet 09.11.1994,
efter att ha tagit del av expertkommitténs utvärdering om stadgan angående Finlands genomförande av
stadgan,
med tanke på att denna utvärdering bygger på information som Finland lämnade i sin fjärde periodiska
rapport, kompletterande information från svenska myndigheter, information från organ och föreningar i
Finland samt information som expertkommittén samlade in under sitt kontaktbesök,
och efter att ha tagit del av de kommentarer som de finska myndigheterna har gjort om innehållet i
expertkommitténs rapport,
rekommenderar ministerkommittén de finska myndigheterna att ta hänsyn till alla expertkommitténs
påpekanden och rekommendationer och särskilt prioritera följande:

1.
att ytterligare stärka undervisningen i samiska genom att utarbeta en strukturerad politik and en
långsiktig finanseringsplan,
2.
att vidta angelägna åtgärder för att skydda och främja enaresamiska och skoltsamiska, som är
särskilt hotade, i synnerhet genom att tillhandahålla språknästen på permanent basis,
3.
att vidta ytterligare åtgärder för att säkra åtkomsten av social- och hälsovård på svenska och
samiska,
4.
att utveckla och genomföra innovativa strategier för utbildning av lärare i romani och utöka
framställningen av läromedel i romani, och
5.
att vidta åtgärder för att öka förståelsen och toleransen av landsdels- och minoritetsspråken i
Finland, såväl i den allmänna läroplanen på alla stadier i utbildningen som i massmedierna.

