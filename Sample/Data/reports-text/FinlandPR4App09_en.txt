HE 59/2009 vp

Hallituksen esitys Eduskunnalle aluehallinnon uudistamista koskevaksi lainsäädännöksi
ESITYKSEN PÄÄASIALLINEN SISÄLTÖ

Esityksessä ehdotetaan säädettäväksi laki
aluehallintovirastoista, laki elinkeino-, liikenne- ja ympäristökeskuksista sekä laki
ympäristönsuojelu- ja vesiasioiden käsittelystä aluehallintovirastossa. Lisäksi esityksessä
ehdotetaan tehtäväksi muutoksia työsuojeluhallinnosta annettuun lakiin, valtion virkamieslakiin ja alueiden kehittämislakiin. Lääninhallituslaki, laki työ- ja elinkeinokeskuksista sekä työ- ja elinkeinotoimistoista, laki
ympäristöhallinnosta sekä laki ympäristölupavirastoista ehdotetaan kumottavaksi. Lainsäädäntökokonaisuuden voimaantulosta ja
uudistuksen siirtymäkauden järjestelyistä ehdotetaan säädettäväksi erillisessä voimaanpanolaissa.
Esityksen yleisenä tavoitteena on uudistaa
laajasti aluehallintoa ja saada aikaan kansalais- ja asiakaslähtöisesti, tehokkaasti ja tuloksellisesti toimiva aluehallinto. Esityksellä
vahvistetaan ja lisätään maakunnan liittojen
roolia ja asemaa aluekehitystyössä sekä edistetään valtion aluehallinnon ja maakunnan
liittojen yhteistyötä. Esityksellä luodaan lisäksi lainsäädännöllinen perusta aluehallinnon viranomaisten toiminnalle.
Tähän esitykseen sisältyvien edellä mainittujen säädösmuutosten lisäksi uudistus vaikuttaa aluehallinnon viranomaisten tehtäviä
koskeviin noin 250 lakiin ja näissä laeissa
noin 1200 säännökseen. Myös nämä lait ehdotetaan muutettaviksi tarpeellisin osin. Näitä lakeja koskevat muutosehdotukset annetaan erikseen tätä esitystä täydentävänä hallituksen esityksenä tai niitä koskevat muutosehdotukset sisällytetään tämän esityksen
kanssa annettaviin rinnakkaisiin toimialakohtaisiin hallituksen esityksiin.
Tässä hallituksen esityksessä valtion aluehallinto (lääninhallitukset, työ- ja elinkeinokeskukset, alueelliset ympäristökeskukset,
ympäristölupavirastot, tiepiirit ja työsuojelu294542

piirien työsuojelutoimistot) ehdotetaan koottavaksi kahteen monialaiseen viranomaiseen,
joita olisivat aluehallintovirastot sekä elinkeino-, liikenne- ja ympäristökeskukset.
Esityksen mukaan aluehallintovirasto edistäisi alueellista yhdenvertaisuutta hoitamalla
lainsäädännön toimeenpano-, ohjaus- ja valvontatehtäviä alueilla. Tämän tarkoituksen
toteuttamiseksi virasto edistäisi muun muassa
perusoikeuksien ja oikeusturvan toteutumista, peruspalvelujen saatavuutta, ympäristönsuojelua, ympäristön kestävää käyttöä, sisäistä turvallisuutta sekä terveellistä ja turvallista
elin- ja työympäristöä alueilla. Elinkeino-,
liikenne- ja ympäristökeskus edistäisi alueellista kehittämistä hoitamalla valtionhallinnon
toimeenpano- ja kehittämistehtäviä alueilla.
Tämän tarkoituksen toteuttamiseksi keskus
edistäisi muun muassa yrittäjyyttä, työmarkkinoiden toimintaa, osaamista ja kulttuuria,
liikennejärjestelmän toimivuutta ja liikenteen
turvallisuutta, hyvää ympäristöä sekä luonnon ja luonnonvarojen kestävää käyttöä sekä
maahanmuuttoa, maahanmuuttajien kotouttamista ja työllistymistä alueilla.
Valtion aluehallinnon viranomaisten ohjaus
tapahtuisi asianomaisten ministeriöiden nykyistä tiiviimpänä ja suunnitelmallisempana
yhteistyönä, jonka johdosta strategista ja
toiminnallista ohjausta ehdotetaan vahvistettavaksi.
Ehdotetut uudistukset vahvistaisivat maakunnan liittojen toimivaltaa aluekehitystyötä
kokoavana ja yhteensovittavana viranomaisena. Maakuntaohjelmien vaikuttavuutta
vahvistettaisiin ja maakunnan liitoille siirrettäisiin valtion aluehallinnosta alueiden kehittämistehtäviä. Myös aluehallinnon palvelurakenteita ehdotetaan kehitettäväksi erityisesti
sähköisen asioinnin ja yhteispalvelun käyttöönoton kautta.

2

HE 59/2009 vp
hallinnon palvelut molemmilla kansallisilla
kielillä ja saamen kielellä.
Lait on tarkoitettu tulemaan voimaan 1
päivänä tammikuuta 2010.
—————

Ehdotusten kielellisiä vaikutuksia on pyritty ottamaan esityksessä huomioon, jotta kansalaisille voidaan myös tulevaisuudessa taata

HE 59/2009 vp

3

SISÄLLYS

ESITYKSEN PÄÄASIALLINEN SISÄLTÖ.............................................................................1
SISÄLLYS..................................................................................................................................3
YLEISPERUSTELUT ................................................................................................................ 5
1
JOHDANTO .....................................................................................................................5
2
NYKYTILA ......................................................................................................................6
2.1 Lainsäädäntö ja käytäntö...................................................................................................6
2.1.1 Aluehallinnon kehittämisen aiempia linjauksia................................................6
2.1.2 Aluehallinnon keskeiset viranomaiset ..............................................................7
2.1.3 Nykyiset valtion aluehallintomallit ..................................................................9
2.1.4 Aluehallinnon tehtävät....................................................................................11
2.2 Kansainvälinen kehitys sekä ulkomaiden ja EU:n lainsäädäntö .....................................13
2.3 Nykytilan arviointi ..........................................................................................................17
3
ESITYKSEN TAVOITTEET JA KESKEISET EHDOTUKSET ..................................20
3.1 Tavoitteet ........................................................................................................................20
3.2 Keskeiset ehdotukset.......................................................................................................22
4
ESITYKSEN VAIKUTUKSET......................................................................................26
4.1 Taloudelliset vaikutukset ................................................................................................26
4.2 Vaikutukset viranomaisten toimintaan............................................................................27
4.3 Ympäristövaikutukset .....................................................................................................31
4.4 Yhteiskunnalliset vaikutukset .........................................................................................31
5
ASIAN VALMISTELU ..................................................................................................35
5.1 Valmisteluvaiheet ja -aineisto .........................................................................................35
5.2 Lausunnot ja niiden huomioon ottaminen.......................................................................38
6
RIIPPUVUUS MUISTA ESITYKSISTÄ.......................................................................41
YKSITYISKOHTAISET PERUSTELUT................................................................................44
1
1 LAKIEHDOTUSTEN PERUSTELUT........................................................................44
1.1 Laki aluehallintovirastoista .............................................................................................44
1 luku
Yleiset säännökset ................................................................................44
2 luku
Aluehallintovirastojen ohjaus ja johtaminen ....................................49
3 luku
Erinäiset säännökset ............................................................................56
1.2 Laki elinkeino-, liikenne- ja ympäristökeskuksista.........................................................59
1 luku
Yleiset säännökset ................................................................................59
2 luku
Elinkeino-, liikenne- ja ympäristökeskusten ohjaus ja johtaminen 62
3 luku
Työ- ja elinkeinotoimistot....................................................................68
4 luku
Erinäiset säännökset ............................................................................69
1.3 Laki ympäristönsuojelu- ja vesiasioiden käsittelystä aluehallintovirastossa ..................72
1.4 Laki taiteen edistämisen järjestelystä annetun lain 4 §:n muuttamisesta ........................74
1.5 Laki työsuojeluhallinnosta annetun lain muuttamisesta..................................................74
1.6 Laki valtion virkamieslain muuttamisesta ......................................................................75
1.7 Laki opetus- ja kulttuuritoimen rahoituksesta annetun lain muuttamisesta ....................75
1.8 Laki liikuntalain muuttamisesta ......................................................................................76
1.9 Laki alueiden kehittämislain muuttamisesta ...................................................................76
1.10 Laki valtion aluehallinnon uudistamista koskevan lainsäädännön voimaanpanosta.......79
2
TARKEMMAT SÄÄNNÖKSET JA MÄÄRÄYKSET .................................................86
3
VOIMAANTULO...........................................................................................................87
4
SUHDE PERUSTUSLAKIIN JA SÄÄTÄMISJÄRJESTYS .........................................87
LAKIEHDOTUKSET ..............................................................................................................93
Laki aluehallintovirastoista .....................................................................................93

4

HE 59/2009 vp

Laki elinkeino-, liikenne- ja ympäristökeskuksista .................................................99
Laki ympäristönsuojelu- ja vesiasioiden käsittelystä aluehallintovirastossa.........105
Laki taiteen edistämisen järjestelystä annetun lain 4 §:n muuttamisesta ..............106
Laki työsuojeluhallinnosta annetun lain muuttamisesta........................................106
Laki valtion virkamieslain 4 ja 7 §:n muuttamisesta.............................................107
Laki opetus- ja kulttuuritoimen rahoituksesta annetun lain muuttamisesta...........108
Laki liikuntalain muuttamisesta ............................................................................109
Laki alueiden kehittämislain muuttamisesta .........................................................111
Laki valtion aluehallinnon uudistamista koskevan lainsäädännön
voimaanpanosta .....................................................................................................114
LIITTEET ...............................................................................................................................119
RINNAKKAISTEKSTIT .......................................................................................................119
Laki taiteen edistämisen järjestelystä annetun lain 4 §:n muuttamisesta ..............119
Laki työsuojeluhallinnosta annetun lain muuttamisesta........................................120
Laki valtion virkamieslain 4 ja 7 §:n muuttamisesta.............................................122
Laki opetus- ja kulttuuritoimen rahoituksesta annetun lain muuttamisesta...........123
Laki liikuntalain muuttamisesta ............................................................................125
Laki alueiden kehittämislain muuttamisesta .........................................................128

HE 59/2009 vp

5

YLEISPERUSTELUT
1

Johdanto

Viime vuosikymmeninä hallinnon kehittäminen ja uudistaminen on tapahtunut osauudistusten kautta ja kehittämisen painopisteet
ovat vaihdelleet. 1980-luvulla esillä olivat
hallinnon toimivuutta, joustavuutta, palvelukykyä ja tuottavuutta koskevat teemat. 1990luku oli merkittävien uudistusten aika aluehallinnossa. Kunnallista päätöksentekoa vahvistettiin alueiden kehittämisessä ja valtion
tehtäviä ja viranomaisia koottiin yhteen,
muun muassa alueelliset ympäristökeskukset
perustettiin. Tällöin siirryttiin myös ohjelmapohjaiseen alueiden kehittämiseen. Vuosikymmenen loppupuolella toteutettu Aluehallinto 2000-uudistus merkitsi lääninhallitusten
määrän merkittävää vähentymistä sekä työja elinkeinokeskusten perustamista. Hajanaisen viranomais- ja tehtävärakenteen eheyttäminen ja kokoaminen on ollut viimeisten uudistusten näkyvin yhteinen tekijä. Aluehallinnon viranomaisten määrä onkin merkittävästi vähentynyt 1980-luvulta.
Aluehallinnon uudistusten eräänä yhteisenä
tekijänä 1990-luvulta alkaen on ollut myös
pyrkimys kansanvallan vahvistamiseen aluehallinnossa ja alueiden oman päätöksenteon
ja toimintakyvyn vahvistamiseen. Tämän kehityksen merkittävin tekijä on ollut alueiden
kehittämisviranomaisen tehtävien osoittaminen maakunnan liittojen tehtäväksi. Maakunnan liittojen asemaa alueiden kehittämisviranomaisina on pyritty vahvistamaan jatkuvasti. Tämän suuntauksen viimeisin ilmentymä on vuonna 2005 alkanut Kainuun hallintokokeilu.
Hallinnon kehittämisessä ja uudistamisessa
on viime vuosina korostunut erityisesti tarve
edistää poikkihallinnollista verkostomaista
yhteistyötä, jonka yhteydessä kehitetään
myös organisatorisia rakenteita. Tämän suuntaisia hallinnon uudistuksia on tehty muun
muassa kahden viimeisen hallituksen ohjelmien mukaisten poikkihallinnollisten politiikkaohjelmien luomisella ja vuoden 2008
alussa perustetun työ- ja elinkeinoministeriön
sisäisellä matriisiorganisaation kehittämisellä. Toteutettuja ja vireillä olevia kehittämis-

hankkeita, jotka myös vaikuttavat aluehallinnon uudistamiseen ja kehittämiseen, ovat ainakin Paras- hanke, alueellistaminen, yhteispalvelujen kehittäminen, julkisen hallinnon
sähköisten palvelujen ja asioinnin kehittämistyö sekä valtionhallinnon tuottavuusohjelma,
joka nyttemmin on osa kehysmenettelyä.
Tässä esityksessä oleva uudistus on selkeä
jatkumo edellä kuvatulle kehityslinjalle. Esityksessä on kuitenkin kysymys aikaisempaa
laajemmasta aluehallinnon uudistamisesta,
joka lähtökohtaisesti koskee koko aluehallintoa. Valtion aluehallinnon osalta esitys koskee lääninhallituksia, työ- ja elinkeinokeskuksia, alueellisia ympäristökeskuksia, ympäristölupavirastoja, tiepiirejä ja työsuojelupiirien työsuojelutoimistoja. Lisäksi esitys
koskee myös maakunnan liittoja, joiden roolia ja asemaa erityisesti alueiden kehittämisessä ehdotetaan vahvistettavaksi. Valtion
aluehallinnon ja maakunnan liittojen yhteistyötä pyritään tiivistämään ja maakunnan liittojen roolia yhteistyön alueellisessa johtamisessa terävöittämään. Eräitä aluehallintoviranomaisia ja keskushallinnon alueyksikköjä
sekä välilliseen julkishallintoon kuuluvia viranomaistehtäviä alueilla hoitavia organisaatioita jäisi kuitenkin edelleen tässä esityksessä tarkoitetun uudistuksen ulkopuolelle. Tarkoituksena on jatkaa aluehallinnon uudistamista niin, että näitä tämän uudistuksen ulkopuolelle jääneitä organisaatioita tai niille
kuuluvia viranomaistehtäviä voidaan myöhemmin kytkeä osaksi nyt perustettavaa valtion aluehallinnon viranomaisorganisaatiota,
jos asian jatkovalmistelussa päädytään tähän.
Jatkotyö on tarkoitus käynnistää aluehallintouudistuksen tultua voimaan.
Aluehallinnon uudistamisen lähtökohtana
on pääministeri Matti Vanhasen II hallituksen ohjelmaan sisältyvä linjaus: ”Hallintoa
uudistetaan ja kansanvaltaistetaan. Lääninhallitusten, työ- ja elinkeinokeskusten, muiden piirihallintoviranomaisten ja maakunnan
liittojen työnjako täsmennetään, päällekkäisyydet poistetaan ja vähennetään hallintoviranomaisten määrää. Samassa yhteydessä arvioidaan niiden aluejakoja. Nykymuotoisen
lääninhallinnon tehtävät organisoidaan uu-

6

HE 59/2009 vp

delleen. Uudistetaan valtion aluehallintoa
kokoamalla lupa-, valvonta- ja oikeusturvatehtäviä yhteen. Siirretään kehittämispoliittista toimivaltaa kansanvaltaiseen ohjaukseen.
Selvitetään aluekehittämisen voimavarojen
kokoamista valtion talousarviossa maakunnittain ja ministeriöittäin yhdelle momentille
ja niiden päättämisestä siirtämistä alueille.
Valmistelu käynnistetään välittömästi ja uudistukset toteutetaan vuoteen 2010 mennessä.”
Hallitusohjelman mukaan myös valtion
keskushallintoa tulee uudistaa muun muassa
siirtämällä alue- ja paikallishallintoon muita
kuin valtakunnallisia kehittämistehtäviä sekä
ministeriöiden toimeenpanotehtäviä.
Esityksessä valtion aluehallinto (lääninhallitukset, työ- ja elinkeinokeskukset, alueelliset ympäristökeskukset, ympäristölupavirastot, tiepiirit ja työsuojelupiirien työsuojelutoimistot) ehdotetaan koottavaksi kahteen
monitoimialaiseen viranomaiseen, joita olisivat aluehallintovirastot sekä elinkeino-, liikenne- ja ympäristökeskukset. Viranomaisten
ohjaus tapahtuisi asianomaisten ministeriöiden nykyistä tiiviimpänä ja suunnitelmallisempana yhteistyönä. Strategista ja toiminnallista ohjausta ehdotetaan vahvistettavaksi.
Ehdotetut uudistukset lisäisivät maakunnan
liittojen toimivaltaa aluekehitystyötä kokoavana ja yhteensovittavana viranomaisena.
Maakuntaohjelmien velvoittavuutta ohjaustoiminnassa lisättäisiin ja maakunnan liitoille
siirrettäisiin valtion hallinnosta aluekehitystehtäviä. Myös aluehallinnon palvelurakenteita ehdotetaan kehitettäväksi erityisesti
sähköisen asioinnin ja yhteispalvelun käyttöönoton kautta. Esityksen mukaan valtion
keskushallinnosta siirrettäisiin aluehallintoon
ja aluehallinnosta paikallishallintoon eräitä
yksittäisiä tehtäviä. Ehdotusten kielellisiä
vaikutuksia on arvioitu ja pyritty ottamaan ne
esityksessä huomioon, jotta kansalaisille voidaan myös tulevaisuudessa taata hallinnon
palvelut virallisilla kotimaisilla kielillä.
Edellä mainitut seikat huomioon ottaen esityksessä ehdotetaan säädettäväksi laki aluehallintovirastoista, laki elinkeino-, liikenneja ympäristökeskuksista sekä laki ympäristölupa-asioiden valmisteluun ja ratkaisemiseen
liittyvästä menettelystä. Lisäksi esityksessä
ehdotetaan tehtäväksi muutoksia työsuojelu-

hallinnosta annettuun lakiin (16/1993), valtion virkamieslakiin (750/1994) ja alueiden
kehittämislakiin (602/2002). Kumottavaksi
ehdotetaan lääninhallituslaki (22/1997), laki
työ- ja elinkeinokeskuksista sekä työ- ja elinkeinotoimistoista (796 /2008 ), laki ympäristöhallinnosta (55/1995) sekä laki ympäristölupavirastoista (87/2000). Edellä mainittujen
säädösten lisäksi esitys koskee aluehallinnon
viranomaisten tehtäviä koskevaa noin 250
lakia ja näissä laeissa noin 1200 säännöstä.
Myös nämä lait ehdotetaan muutettavaksi
tarpeellisin osin. Lainsäädäntökokonaisuuden
voimaantulosta ja uudistuksen siirtymäkauden järjestelyistä ehdotetaan säädettäväksi
erillinen voimaanpanolaki.
2
2.1

Nykytila
Lainsäädäntö ja käytäntö

2.1.1 Aluehallinnon kehittämisen aiempia
linjauksia
Itsenäisyyden alussa aluehallinto muodostui lääninhallituksista, tie- ja vesirakennuspiireistä, maakunta-arkistoista, maanmittauskonttoreista ja sotilaspiireistä. Myös metsäalalle organisoitiin oma aluehallinto. 1970luvun loppuun mennessä oli perustettu työvoimapiirit, ammatinvalinnan ohjauksen piiritoimistot, vesipiirin vesitoimistot, maanmittaustoimistot ja työsuojelupiirit. 1960-luvulla
perustetut ammatinvalinnan ohjauksen piiritoimistot yhdistettiin jo 1940-luvulla perustettuihin työvoimapiireihin vuonna 1973.
Kuntahallinnon puolella ensimmäiset yksityisoikeudelliset maakuntaliitot perustettiin
1920-luvun loppupuolella ja viimeinen maakuntaliitoista perustettiin vuonna 1968. Maakuntaliittoja perustettiin yhteensä 18. Ensimmäiset seutukaavaliitot syntyivät 1940luvulla edistämään kuntien ja elinkeinoelämän yhteistyötä sekä toteuttamaan laajaalaista maankäytön suunnittelua. Seutukaavaliittoja perustettiin kaikkiaan 19. Laajaalueisten lakisääteisten kuntainliittojen järjestelmä luotiin 1950-luvulla.
1980-luvun aluehallinnon kehittämisessä
esiin tulivat hallinnon toimivuuden, joustavuuden, palvelukyvyn ja tuottavuuden teemat. Aluehallintoa pyrittiin uudistamaan lä-

HE 59/2009 vp
hinnä pienten osauudistusten kautta. Sektorikohtaista aluehallintoa olivat muun muassa
kauppa- ja teollisuusministeriön yrityspalvelut, työvoimapiirit, työsuojelupiirit, maakunta-arkistot, tiepiirit, merenkulkupiirit, sotilaspiirit, maatalouspiirit, maanmittaustoimistot,
vesipiirit (v. 1986 vesi- ja ympäristöpiirit),
Tekesin konsultointiyksiköt, Ulkomaan
kauppaliiton vientiasiamiestoimistot sekä
vuonna 1989 lääninhallituksista irrotetut lääninoikeudet alueellisina tuomioistuimina. Lisäksi vuonna 1983 kalastuslain uudistuksen
yhteydessä perustettiin kalastuspiirit ja vuonna 1987 perustettiin metsälautakunnat.
1990-luku oli merkittävien uudistusten aika
aluehallinnossa. 1990-luvulla kunnallista
päätöksentekoa vahvistettiin alueiden kehittämisessä ja valtion tehtäviä ja viranomaisia
koottiin. Kuntalakiin tehtiin vuonna 1993 lisäys kuntayhtymistä, mikä teki mahdolliseksi
aluekehittämisen myös kunnalliselta pohjalta.
Vuonna 1994 maakunnan liitoille annettiin
lakiin perustuva alueiden kehittämistehtävä
yhdessä valtion alueviranomaisen kanssa.
Tällöin siirryttiin ohjelmapohjaiseen aluepolitiikkaan, jossa aluekehitysviranomaisina
toimivien maakunnan liittojen johdolla ryhdyttiin laatimaan alueellisia kehittämisohjelmia. Rakennerahastolaki ja vuoden 2002 alueiden kehittämislaki syvensivät ja täsmensivät vastuunjakoa. Tämä kehityskulku heijastaa myös integroitumista Eurooppaan, koska
kehitys alueiden menestyksen kautta ja ohjelmaperusteinen alueiden kehittäminen on
Euroopan unionin kantavia periaatteita.
Alueelliset ympäristökeskukset perustettiin
vuonna 1995 ja niihin yhdistettiin vesi- ja
ympäristöpiirit ja lääninhallitusten ympäristöyksiköt. Alueellisille ympäristökeskuksille
siirrettiin myös tehtäviä keskushallinnosta.
Ympäristölupavirastot perustettiin vuonna
2000 vesioikeuksien tilalle sekä ympäristönsuojelulain että vesilain mukaisiksi lupaviranomaisiksi.
Maaseutuhallinnossa maatalouspiirit muutettiin maaseutupiireiksi ja vuonna 1993 ne
yhdistettiin yhdessä kalastuspiirien kanssa
maaseutuelinkeinopiireiksi, jotka sitten koottiin myöhemmin työvoima- ja elinkeinokeskuksiin. 19 metsälautakunnasta muodostettiin
13 metsäkeskusta vuonna 1996.

7

Aluehallinto 2000-uudistus merkitsi lääninhallitusten määrän vähenemistä kahdestatoista kuuteen (ml. Ahvenanmaa) sekä työvoima- ja elinkeinokeskusten perustamista.
Työvoima- ja elinkeinokeskuksiin koottiin
alueellinen elinkeinohallinto ja kehittäminen
kolmen ministeriön toimialueelta 77 erillisestä organisaatiosta. Kuusi lääninhallitusta ja
15 työvoima- ja elinkeinokeskusta aloittivat
toimintansa 1.9.1997.
Hajanaisen viranomais- ja tehtävärakenteen
eheyttäminen ja kokoaminen on ollut viimeisten uudistusten näkyvin yhteinen tekijä.
Aluehallinnon viranomaisten määrä onkin
merkittävästi vähentynyt 1980-luvulta.
Aluehallinnon uudistusten yhtenä yhteisenä
tekijänä 1990-luvulta on ollut pyrkimys kansanvallan vahvistamiseen aluehallinnossa ja
alueiden oman päätöksenteon ja toimintakyvyn vahvistamiseen. Tämän suuntauksen
viimeisimpänä ilmentymänä alkoi vuoden
2005 alusta Kainuussa kahdeksanvuotinen
hallintokokeilu, jossa maakunnalle kerättiin
laajasti kuntien palvelutehtäviä ja lisättiin
merkittävästi maakunnan valtaa alueiden kehittämiseen liittyvissä aluehallinnon tehtävissä. Maakunnan kasvanutta päätösvaltaa käyttämään valitaan maakuntavaltuusto suorilla
vaaleilla. Kainuun hallintokokeilun taustalla
on seikkoja, jotka liittyvät ko. maakuntaan
(heikko talous, korkea työttömyys), yleiseen
kuntahallintoon (tarve koota rakennetta, tehtäviä ja rahoitusta) ja aluehallinnon toimintaan yleisemmin liittyviä syitä. Viimeksi
mainittuja olivat tarve vahvistaa alueen omaa
asemaa ja päätöksentekoa alueiden kehittämisessä, vahvistaa kansanvaltaista otetta
aluehallintoon, tuoda alueen erityisominaisuudet vaikuttamaan päätöksentekoon ja tehostaa näistä lähtökohdista aluehallinnon
koordinointia.
2.1.2 Aluehallinnon keskeiset viranomaiset
Suomen aluehallinto koostuu valtion aluehallinnosta ja kunnallisen itsehallinnon piiriin kuuluvasta aluehallinnosta – maakunnan
liitoista. Valtion aluehallintoviranomaiset toteuttavat keskushallinnon antamia tehtäviä
alueellisella tasolla sekä ohjaavat valtion
paikallishallinnon toimintaa. Maakunnan liitot toimivat lakisääteisinä aluekehitys- ja

8

HE 59/2009 vp

maakuntakaavoitusviranomaisina ja ovat siten maakunnan johtavia suunnittelu- ja edunvalvontayksikköjä.
Maakunnan liitot ovat kunnallisen itsehallinnon periaatteiden mukaan toimivia lakisääteisiä kuntayhtymiä. Tehtäviin kuuluu
maakuntaohjelmien, suunnitelmien ja niiden
toteuttamissuunnitelmien sekä alueellisten
EU-ohjelmien laatiminen ja hallinnointi sekä
maankäytön suunnittelusta vastaaminen.
Maakunnan liittojen lakisääteisen toimialan
lisäksi niillä on monia vapaaehtoisia tehtäviä,
jotka painottuvat kunkin alueen omiin erikoispiirteisiin. Maakunnan liittoja on Suomessa 19.
Lääninhallitus on läänin yleinen hallintoviranomainen. Tämän lisäksi lääninhallitus
hoitaa oikeushallintoon, pelastus- ja poliisihallintoon, opetus- ja kulttuurihallintoon sekä
liikunta- ja nuorisotoimeen, maa- ja metsätaloushallintoon, liikennehallintoon, kuluttaja-,
kilpailu- ja elintarvikehallintoon sekä sosiaali- ja terveyshallintoon liittyviä tehtäviä. Tehtäviä hoitaessaan lääninhallitus on kahdeksan
ministeriön alainen. Lääninhallituksista säädetään lääninhallituslaissa (22/1997) ja – asetuksessa (120/1997).
Lääninhallitus huolehtii monialaisena asiantuntijavirastona siitä, että läänin väestön
perusoikeudet toteutuvat. Lääninhallitus mm.
arvioi asianomaisten ministeriöiden ohjauksessa alueellisesti toimialueensa peruspalveluja. Peruspalveluilla tarkoitetaan tässä yhteydessä palveluja, jotka koskevat suurta
määrää ihmisiä ja vaikuttavat kansalaisten
jokapäiväiseen elämään. Nämä palvelut ovat
valtion palveluja, kuntien järjestämisvastuulla olevia palveluja ja myös yksityisten palveluntuottajien palveluja. Lääninhallitus myös
sovittaa yhteen valmiuslaissa tarkoitettua
poikkeusoloihin varautumista huolehtimalla
sen edellyttämän yhteistoiminnan järjestämisestä läänissä. Turvallisuudesta huolehtiminen on myös tärkeä osa lääninhallituksen
toimintaa. Lääninhallituksessa on poliisin
lääninjohto, mutta tämän lisäksi lääninhallituksen jokainen osasto osallistuu omalla toimialallaan turvallisuustyöhön. MannerSuomessa on viisi lääninhallitusta, joilla on
yhteensä 14 eri toimipistettä. Kuudes lääninhallitus on Ahvenanmaan lääninhallitus.
Ruotsinkielisen opetustoimen tehtävistä on

lääninhallituksissa vastannut lääninhallitusasetuksen mukaan erillinen ruotsinkielinen palveluyksikkö.
Työ- ja elinkeinokeskukset (jäljempänä
TE-keskukset) tukevat ja neuvovat yrityksiä
niiden elinkaaren kaikissa vaiheissa, osallistuvat innovaatioympäristön kehittämiseen,
hoitavat alueellista työvoimapolitiikkaa, edistävät maatilatalouden ja maaseutu- ja kalatalouselinkeinojen kehittymistä ja suorittavat
maa- ja metsätalousministeriön aluehallinnolle kuuluvat viranomaisen valvonta- ja
toimeenpanotehtävät. Lisäksi TE-keskukset
huolehtivat maahanmuuttajien kotouttamisen
alueellisesta yhteensovittamisesta, turvapaikanhakijoiden vastaanotosta ja tilapäistä suojelua saavien vastaanoton suunnittelusta, ohjauksesta, seurannasta sekä muista erikseen
säädetyistä tehtävistä. TE- keskuksista säädetään laissa (796/2008) ja valtioneuvoston
asetuksessa (832/2008) työ- ja elinkeinokeskuksista sekä työ- ja elinkeinotoimistoista.
TE- keskukset ovat elinkeinoelämän ja
työmarkkinoiden asiantuntijoita. Toiminnan
tavoitteena on osaamisen, yrittäjyyden ja
kasvun vahvistaminen, työllisyyden parantaminen, tasapainoinen aluerakenne ja elinvoimainen maaseutu. TE- keskuksia on 15.
Alueelliset ympäristökeskukset huolehtivat
aluehallinnolle kuuluvista ympäristönsuojelun, luonnonsuojelun, alueiden käytön, rakentamisen ohjauksen, kulttuuriympäristön
hoidon sekä vesivarojen käytön ja hoidon
tehtävistä. Monet tehtävistä ovat EUsidonnaisia. Ilmastonmuutoksen johdosta
tehtävien merkitys ja painoarvo kasvavat.
Ympäristökeskuksia on 13. Alueellisista ympäristökeskuksista säädetään laissa ympäristöhallinnosta (55/1995).
Ympäristölupavirastot toimivat vesilain ja
ympäristönsuojelulain mukaisina alueellisina
valtion lupaviranomaisina. Ne ratkaisevat
ympäristövaikutuksiltaan
merkittävimmät
ympäristöluvat ja vesilakiin perustuvat luvat
eli ns. vesitalousasiat sekä korvausasioita sekä edellä mainittuihin asioihin liittyvät hallintopakkoasiat. Ympäristölupavirastot ovat
itsenäisiä ja riippumattomia päätöksenteossaan. Ympäristölupavirastoja on kolme. Ympäristölupavirastoista säädetään laissa ympäristölupavirastoista (87/2000).

HE 59/2009 vp
Tiehallinto on liikenne- ja viestintäministeriön hallinnonalalla toimiva asiantuntijavirasto, jota ohjaa ja valvoo valtioneuvoston tehtävään nimittämä johtokunta. Suomi on jaettu
yhdeksään tiepiiriin. Tiepiiri vastaa tienpidosta alueellaan Tiehallinnon toimintaperiaatteiden ja -linjojen sekä piirille asetettujen
tavoitteiden mukaisesti. Tiepiirien tehtävänä
on huolehtia tieverkon kunnosta sekä liikenteen turvallisuudesta ja sujuvuudesta sekä
kehittämistarpeista. Osa tiepiirien tehtävistä
hoidetaan keskitetysti yhden yksikön tai tiepiirien muodostamien kolmen yhteistyöalueen toimesta. Tiehallinnosta säädetään laissa
(568/2000) ja valtioneuvoston asetuksessa
(659/2000) tiehallinnosta. Turussa toimiva
Merenkulkulaitoksen yhteysalusliikenneyksikkö hoitaa liikenneyhteyksiä 12 yhteysalusreitillä. Lisäksi Merenkulkulaitos avustaa liikennettä Kotka-Pyhtään, Porvoon, Sipoon ja
Tammisaaren saaristoissa sekä Saariston
Rengasteillä.
Työsuojelun piirihallinto koostuu kahdeksasta työsuojelupiiristä. Työsuojelupiirien
kahdeksan työsuojelutoimiston lisäksi piireillä on noin alueellista 20 sivutoimipistettä,
joiden sijaintipaikoista päättää kunkin työsuojelupiirin työsuojelutoimisto. Työsuojelupiirien tehtävänä on työsuojelua koskevien
säädösten ja määräysten valvonta ja ohjaus.
Työsuojeluviranomaisten valvottavana on yli
sata säädöstä koskien työsuojelua ja muita
työelämän lainalaisuuksia, esim. työaika-,
työsopimus- ja vuosilomalaki. Ammattientarkastus aloitettiin maassamme vuonna 1889
ja tätä edelsi vuonna 1868 voimaan tullut laki, mikä sisälsi yksityiskohtaisia määräyksiä
työväensuojelusta. Työsuojeluhallinto on
riippumaton valvontatehtävää suorittaessaan.
Suomi on ratifioinut Kansainvälisen työjärjestön ILO:n yleissopimuksen numero 81
"Ammattientarkastus teollisuudessa ja kaupassa" (1947). Työsuojelupiirien toiminta on
työpaikkoihin kohdistuvaa valvonta-, kehittämis- ja asiakaspalvelutyötä, joka on luonteeltaan pääosin kenttätyötä. Työsuojeluhallinnosta säädetään laissa (16/1993) ja asetuksessa (176/1993) työsuojeluhallinnosta.
Aluehallintoviranomaisissa henkilöstövolyymi henkilötyövuosina mitattuna on ollut
yhteensä 8 055 vuonna 2007. Henkilötyövuodet jakautuvat Valtion työmarkkinalai-

9

tokselta, maakunnan liitoilta ja Metsäkeskuksista saatujen tietojen mukaan viranomaisittain seuraavasti: maakunnan liitot 682, lääninhallitukset 1230, TE- keskukset 1902,
alueelliset ympäristökeskukset 1991, ympäristölupavirastot 90, työsuojelupiirit 450, tiepiirit 703 ja metsäkeskukset 1007 henkilötyövuotta.
2.1.3 Nykyiset valtion aluehallintomallit
Yleistä
Aluehallinnon uudistamishankkeen valmistelun yhteydessä tehdyn selvityksen mukaan
nykyisessä aluehallinnossa on kaksi moniohjattua mallia, erillisohjattu malli, hajautettu
malli sekä erikoistunut ja verkostoitunut
aluehallinto. Työ- ja elinkeinokeskukset sekä
lääninhallitukset edustavat moniohjattuja
aluehallintoviranomaisia, joissa yhtä viranomaista ohjaavat useat keskushallinnon tahot. Ympäristöministeriön aluehallinto on
erillisohjattu malli, jossa ympäristöministeriö
on pääasiallinen ohjaaja ja maa- ja metsätalousministeriö toisena ohjaajana. Hajautettua
aluehallintomallia edustaa maa- ja metsätalousministeriön hallinnonala, jossa on useita
viranomaisia keskus- ja aluetasolla.
Kaikilla näillä voi olla ja onkin piirteitä
erikoistuneesta ja verkostoituneesta hallinnosta. Sille tyypillistä on viranomaisten työnjako myös tehtävittäin, ei pelkästään alueellisesti ja yhteistyö eri alueiden viranomaisten
välillä.
Valtion nykyisistä aluehallintoviranomaisista monialaisia ovat erityisesti lääninhallitukset sekä työ- ja elinkeinokeskukset. Lääninhallituksia ohjaa tällä hetkellä kahdeksan
ministeriötä ja eräät keskusvirastot kokonaisvastuun ja resurssiohjauksen kuuluessa valtiovarainministeriölle. Työ- ja elinkeinokeskuksia ohjaavat työ- ja elinkeinoministeriö,
maa- ja metsätalousministeriö, sisäasiainministeriö, Tekes, Evira ja maaseutuvirasto.
Työ- ja elinkeinoministeriön kautta välittyvät
sekä resurssit että tulostavoitteet. Puhtaasti
yhden ministeriön ohjauksessa toimivat tällä
hetkellä muun muassa työsuojelupiirit.
Seuraavassa kuvataan tarkemmin eräitä
aluehallinnossa käytettäviä ohjausmalleja.

10

HE 59/2009 vp

Lääninhallitusten ohjausmalli
Lääninhallituksen yleishallinnollinen johto
ja valvonta kuuluvat valtiovarainministeriölle. Lääninhallitus toimii eri hallinnonalojen
tehtäviä hoitaessaan asianomaisen ministeriön ohjauksessa ja valvonnassa. Lääninhallitus on erikseen säädetyissä asioissa myös sen
keskushallinnon viraston tai laitoksen ohjauksessa, jonka toimialaan kuuluvia tehtäviä
se hoitaa.
Valtiovarainministeriö hyväksyy lääninhallituksen keskeiset yleishallinnolliset tulostavoitteet neuvoteltuaan lääninhallituksen
kanssa. Muut ohjaavat ministeriöt ja keskusvirastot hyväksyvät lääninhallituksen asianomaisen tulosalueen keskeiset tavoitteet.
Lääninhallitusta johtaa maaherra, joka vastaa lääninhallituksen tulostavoitteiden saavuttamisesta ja toiminnan tuloksellisuudesta.
Maaherran nimittää tasavallan presidentti.
Lääninhallituksen sosiaali- ja terveysosaston,
sivistysosaston, poliisiosaston ja pelastusosaston osastopäällikön nimittää asianomainen ”substanssiohjaava” ministeriö. Lääninhallituksella on johtoryhmä.
Lääninhallitus on päällikkövirasto, jossa
viraston sisäinen toimintavapaus on suuri.
Viraston jakautuminen toimialoihin ja osastoihin on säädelty. Viraston johto päättää
toimintamäärärahojen jakautumisesta eri
osastoille ja vastaa tulostavoitteiden toteutumisesta kokonaisuutena. Osastot/toimialat
saavat käyttöönsä hankekohtaisia ja käyttökohteeltaan määrättyjä määrärahoja, joiden
suuntaamisesta osastot vastaavat ja joita virasto hallinnoi tiliteknisesti. Substanssiministeriö tai keskusvirasto antaa tarvittavia yksityiskohtaisia menettelytapaohjeita.
Työ- ja elinkeinokeskusten ohjausmalli
Työ- ja elinkeinokeskuksista sekä työ- ja
elinkeinotoimistoista annetun lain (796/2008)
mukaan keskuksen yleishallinnollinen ohjaus
ja valvonta kuuluvat työ- ja elinkeinoministeriölle. Työ- ja elinkeinoministeriö, sisäasiainministeriö, maa- ja metsätalousministeriö,
Tekes, Evira ja maaseutuvirasto ohjaavat
keskuksen toimintaa omalla toimialallaan.
Työ- ja elinkeinoministeriö sovittaa yhteen
ohjauksen.

Työ- ja elinkeinokeskuksella on johtaja,
joka johtaa keskuksen toimintaa ja vastaa
työ- ja elinkeinoministeriön sille asettamien
tulostavoitteiden saavuttamisesta. Johtajan
nimittää valtioneuvosto. TE -keskuksen muut
virkamiehet nimittää sekä työsopimussuhteisen henkilöstön ottaa keskus. TE keskuksella on johtoryhmä.
Viraston jakautuminen toimialoihin, osastoihin tai prosesseihin on säädelty ja yleinen
organisoituminen heijastaa keskustason organisoitumista. TE- keskuksessa on vastuualueet työllisyyttä ja yrittäjyyttä, innovaatioita ja kansainvälistyvää liiketoimintaa sekä
maaseutua ja energiaa varten. Lisäksi TE keskuksessa on vastuualueet yhdistäviä ja
muita yksikköjä.
Ympäristökeskusten ohjausmalli
Alueelliset ympäristökeskukset ovat yleishallinnollisesti ympäristöministeriön ohjauksessa, mutta vesivarojen käyttö- ja hoitotehtävien osalta maa- ja metsätalousministeriön
tulosohjauksessa. Toiminta- ja taloussuunnitelmat sekä tulossopimukset laaditaan kummankin ministeriön toimialan osalta samanaikaisesti mutta erillisinä asiakirjoina. Alueelliset ympäristökeskukset käyvät tulosneuvottelut erikseen kummankin ohjaavan ministeriön kanssa.
Tiepiirien ohjausmalli
Liikenne- ja viestintäministeriö ohjaa Tiehallintoa ja asettaa sille virastotasoiset tulostavoitteet. Tiehallinnossa on strategiseen ohjaukseen ja tulosohjaukseen keskittyvä pääkonttori ja yksitoista tulosyksikköä. Pääkonttorin edustajat käyvät tulosneuvottelut ministeriön kanssa. Tiehallinnon pääkonttori asettaa tulostavoitteet Tiehallinnon tulosyksiköille. Tulosyksiköitä ovat yhdeksän tiepiiriä,
asiantuntijapalvelut -yksikkö ja liikennekeskus. Tiepiirit vastaavat alueensa tienpidosta.
Tiehallinnon pääjohtaja käy tulosneuvottelut
tiepiirien tiejohtajien kanssa. Tiehallinnossa
on käytössä tulospalkkausjärjestelmä.

HE 59/2009 vp
2.1.4 Aluehallinnon tehtävät
Tehtäväryhmät
Aluehallinnon keskeisten viranomaisten eli
lääninhallitusten, työ- ja elinkeinokeskusten,
ympäristökeskusten, tiepiirien, työsuojelupiirien, maakunnan liittojen ja metsäkeskusten
tehtävät voidaan jakaa niiden luonteen mukaan viiteen eri tehtäväluokkaan: strategiset
kehittämistehtävät, ohjaustehtävät, täytäntöönpanotehtävät, täytäntöönpanon valvonta
ja oikeusturvatehtävät.
Strategisiksi kehittämistehtäviksi voidaan
lukea alueelliset strategiat, alueelliset kehittämistehtävät, suunnittelutehtävät ja muut
kehittämistehtävät. Ohjaustehtäviin kuuluvat
tulosohjaus, informaatio-ohjaus, koordinaatio
ja yhteistyö sekä muut ohjaustehtävät. Täytäntöönpanotehtäviä ovat palvelujen hankkiminen ja palvelujen tuottaminen, joka voidaan jakaa edelleen päätöksiin, rekisteröintiin ja asiakaspalvelutehtäviin sekä muihin
täytäntöönpanotehtäviin. Täytäntöönpanon
valvontatehtäviin kuuluvat tarkastukset ja
valvontatehtävät. Valvontatehtävät voidaan
jakaa edelleen alaisen hallinnon valvontaan,
kuntien valvontaan, yksityisten palvelutuottajien valvontaan ja muihin valvontatehtäviin.
Oikeusturvatehtävät ovat pääosin kantelujen
ja valitusten käsittelyä.
Täytäntöönpanotehtävät ovat suurin ryhmä
kaikista edellä mainittujen aluehallinnon viranomaisten tehtävistä niin tehtävänimikkeiden kuin niihin sitoutuvien henkilötyövuosien osalta. Strategiset kehittämistehtävät, joihin kuuluvat mm. rakennerahastotehtävät,
ovat toiseksi suurin tehtäväryhmä. Täytäntöönpanon valvonta on kolmanneksi suurin
tehtäväryhmä. Neljäntenä tehtäväryhmänä
ovat ohjaustehtävät. Pienin tehtäväryhmistä
on oikeusturvatehtävät. Kaikilla viranomaisilla ei ole tehtäviä kaikissa tehtäväryhmissä.
Edellä mainituille aluehallinnon viranomaisille säädetyistä tehtävistä säädetään
asianomaisissa erityislaeissa sekä valtioneuvoston, tasavallan presidentin ja ministeriöiden asetuksissa ja päätöksissä. Lakeja, jotka
sisältävät säännöksiä näille viranomaisille
kuuluvista tehtävistä, on noin 250 ja asetustason säädöksiä arviolta saman verran.

11

Aluehallinnon tehtävien painottuminen viranomaisittain
Maakunnan liittojen tehtävät ovat pääosin
kehittämistehtäviä, joiden osuus on 92 %
kaikista tehtävistä. Ohjaustehtävien osuus on
8 %.
Lääninhallitusten tehtävistä 30 % on ohjaustehtäviä ja 28 % täytäntöönpanotehtäviä.
Strategisten kehittämistehtävien osuus on 16
% ja oikeusturvatehtäviä on samoin 16 %
kaikista tehtävistä.
TE- keskusten tehtävistä kaikkein suurin
osa, 37 %, on strategisia kehittämistehtäviä.
Täytäntöönpanotehtävien osuus on 33 %,
täytäntöönpanon valvontatehtävien osuus on
19 % ja ohjaustehtävien osuus on 8 %. Oikeusturvatehtäviä TE- keskuksilla on 3 %.
Ympäristökeskusten tehtävistä suurin osa,
63 %, on täytäntöönpanotehtäviä. Ohjaustehtäviä on 16 % tehtävistä. Täytäntöönpanon
valvontatehtävien osuus on 14 %. Strategisia
kehittämistehtäviä on 5 % ja oikeusturvatehtäviä 2 %.
Ympäristölupavirastojen tehtävät ovat täytäntöönpanotehtäviä.
Tiepiirien tehtävistä on 38 % täytäntöönpanotehtäviä ja niiden valvontaa on 23 %
tehtävistä. Ohjaustehtävien osuus on 20 %.
Strategisten kehittämistehtävien osuus on 19
%.
Työsuojelupiirien tehtävät painottuvat täytäntöönpanon valvontatehtäviin, sillä niiden
osuus on 96 % kaikista tehtävistä. Täytäntöönpanotehtävien osuus on 4 %.
Strategisia kehittämistehtäviä on eniten
maakunnan liitoilla ja TE- keskuksilla, ohjaustehtäviä ja täytäntöönpanotehtäviä lääninhallituksilla ja alueellisilla ympäristökeskuksilla, täytäntöönpanon valvontaan liittyviä
tehtäviä työsuojelupiireillä ja TE- keskuksilla
sekä oikeusturvatehtäviä lääninhallituksilla.
Valtion aluehallintoviranomaisten erikoistumistehtävät
Valtion aluehallintoviranomaiset hoitavat
joitakin tehtäviä erikoistuen koko maassa tai
useamman viranomaisen alueella. Tällaisista
tehtävistä kuvataan seuraavassa eräitä.
Lääninhallitukset hoitavat tehtäviä erikoistuen siten, että Itä-Suomen lääninhallituksel-

12

HE 59/2009 vp

le kuuluvat valtakunnallinen maistraattien
kehittäminen ja tulosohjaus (Lapin, Oulun ja
Itä-Suomen läänien alueella), työajanseurantajärjestelmän kehittämistyö, lääninhallitusten ja maistraattien palkkausjärjestelmien kehittämis- ja ylläpitotyö, Etelä-Suomen lääninhallitukselle kuuluvat mm. yhteispalvelun
kehittäminen, lupa- ym. palveluiden sähköistäminen, lääninhallinnon tilivirastotehtävät,
useamman kuin yhden kihlakunnan alueella
toimeenpantavan rahankeräyksen lupa, eläinkoelautakunta, perintätoimistojen luvat ja
valvonta sekä rahanpesulain mukainen valvonta, Oulun lääninhallitukselle kuuluvat peruspalveluiden arvioinnin kehittäminen ja
Länsi-Suomen lääninhallitukselle venerekisterin tietotekninen hoito sekä sosiaali- ja terveydenhuollon kansallisen kehittämisohjelman (KASTE) toimeenpanoon liittyvät valtionavustusten hallinnointi-, maksatus- ja valvontatehtävät.
Osa ympäristökeskuksista on erikoistunut
hoitamaan niille alueellistettuja valtakunnallisia ohjaus- ja asiantuntijatehtäviä. Uudenmaan ympäristökeskuksessa hoidetaan meluasioita, Pirkanmaan ympäristökeskuksessa
jätehuollon tuottajavastuutehtäviä, KeskiSuomen ympäristökeskuksessa ympäristökasvatusta ja -valistusta, Lounais-Suomen
ympäristökeskuksessa kalankasvatuksen ympäristönsuojelua, Pohjois-Pohjanmaan ympäristökeskuksessa turvetuotannon ympäristöasioita, Lapin ympäristökeskuksessa arktisia
asioita ja Kaakkois-Suomen ympäristökeskuksessa metsäteollisuuden ympäristökysymyksiä.
Ympäristörakennuttamista ja patoturvallisuustehtäviä on keskitetty joihinkin ympäristökeskuksiin. Koko hallinnonalan tiedonhallinnon palveluja hoidetaan Länsi-Suomen
ympäristökeskuksessa ja henkilöstö- ja taloushallinnon tukipalveluja Etelä-Savon ympäristökeskuksen yhteydessä olevassa ympäristöhallinnon palveluyksikössä.
Tiepiirien tehtävistä muutamia tehtäviä
hoidetaan erikoistumistehtävinä. Näitä ovat
esimerkiksi asiakaspalveluyksikkö Hämeen
tiepiirissä neuvonnan ja lupien osalta, lauttatoiminta Turun tiepiirissä, vahingonkorvausasiat Lapin tiepiirissä, telematiikka ja raja-aluekysymykset Kaakkois-Suomen tiepiirissä sekä hoidon ja ylläpidon kilpailuttami-

nen Oulun, Savo-Karjalan ja Hämeen tiepiireissä.
Työsuojelupiirit hoitavat erikoitumistehtäviä siten, että Uudenmaan työsuojelupiirille
kuuluu mm. ns. tilaajavastuulain valvonta
koko maan alueella ja VR:n liikkuvan henkilöstön työolosuhteisiin liittyvä työsuojeluvalvonta koko maan alueella. Lisäksi Uudenmaan työsuojelupiiri hoitaa satamien työsuojeluvalvonnan Kaakkois-Suomen työsuojelupiirin alueella. Hämeen työsuojelupiirin
erikoistumistehtävänä on panostajan pätevyyskirjojen (panostajalaki 219/2000, 2 §)
myöntäminen. Lisäksi Hämeen työsuojelupiirin tehtäviin kuuluu työsuojelupiirien henkilöstön yhteisen koulutuksen suunnittelu ja toteutus, työsuojelupiirien yhteinen viestintä,
työsuojelupiirien yhteisten julkaisujen laadinta, painatus ja myynti, työsuojelunäyttely
TAPS- rekisterin ylläpito, työsuojelupiirien
yhteisen tietoverkon ylläpito sekä eräitä henkilöstöhallinnon
erityistehtäviä.
KeskiSuomen työsuojelupiirin erikoistumistehtävänä on sisävesiliikenteen ja ahtaustyön valvonta sisävesialueella lukuun ottamatta Pohjois-Suomen työsuojelupiirin aluetta.
Myös TE- keskusten tehtävistä muutamia
hoidetaan erikoistuen koko maassa. Esimerkkinä tästä voidaan mainita maahanmuuttoasioista elinkeinonharjoittajan oleskelulupa-asiat, joita hoidetaan keskitetysti Uudenmaan TE- keskuksessa. Tilivirasto- ja tietohallinnon kehittämispalvelut on keskitetty
Mikkelin toimipisteeseen. Tietohallinnon
asiantuntijat työskentelevät eri puolilla maata. Tekesin palveluja tarjotaan innovaatiot ja
kansainvälistyvä liiketoiminta – vastuualueen
taholta. Klusterihankinnat on keskitetty muutamaan toimipisteeseen. Maakuntien yhteistyöasiakirjojen valmisteluun liittyvät ja muut
yhteistä koordinaatiota vaativat tehtävät on
keskitetty suuralueittain. Raja-alueohjelmien
hallinnointi on myös keskitetty. Suomen lähialueyhteistyö on vastuutettu kutakin lähialuetta maantieteellisesti lähimpänä olevalle
TE- keskukselle.
Asiakasryhmät
Merkittävimmät asiakasryhmät TE- keskuksilla ovat yritykset, yhteisöt ja yksityiset
elinkeinonharjoittajat sekä kunnat ja kansa-

HE 59/2009 vp
laiset; lääninhallituksilla kunnat sekä yritykset, yhteisöt ja yksityiset elinkeinonharjoittajat; alueellisilla ympäristökeskuksilla näiden
lisäksi myös kansalaiset sekä ympäristölupavirastoilla myös valtion ja kuntien viranomaiset ja liikelaitokset. Tiepiireillä merkittävin asiakasryhmä on yhteiskunta kokonaisuutena, ja muita merkittäviä asiakasryhmiä
ovat yritykset, yhteisöt ja yksityiset elinkeinonharjoittajat sekä kansalaiset. Työsuojelupiirien ja metsäkeskusten merkittävimmät
asiakasryhmät ovat yritykset ja yhteisöt sekä
työsuojelupiireillä lisäksi yksittäiset työntekijät ja henkilöstön edustajat sekä metsäkeskuksilla yksityiset elinkeinonharjoittajat.
Maakunnan liittojen merkittävimmät asiakasryhmät ovat kunnat, yritykset, yhteisöt ja yksityiset elinkeinonharjoittajat ja muu aluehallinto.
2.2

Kansainvälinen kehitys sekä ulkomaiden ja EU:n lainsäädäntö

Yleistä Pohjoismaista
Aluehallinto Pohjoismaissa koostuu valtionhallinnon yksiköistä ja kuntaperusteisista
alue- ja paikallishallinnon yksiköistä. Pohjoismaille on yhteistä kunnallisen itsehallinnon pitkä perinne ja vahva asema. Kunnat
vastaavat suurimmasta osasta hyvinvointi- ja
peruspalveluja ja siten kansallinen hyvinvointipolitiikka on painotetusti kuntien vastuulla. Kunnallisella tuloverolla on kuntien
rahoituksessa huomattava asema. Kuntia on
lukumääräisesti paljon, mutta ne ovat keskimäärin maantieteellisesti suuria. Tanskassa
hallintouudistus on vähentänyt kuntien määrää huomattavasti.
Pohjoismaissa on lääneillä pitkä ja vahva
historia. Tanskassa lopetettiin vuoden 2007
hallintouudistuksessa maakuntaläänit. Läänit
ovat olleet valtion keskushallinnon edustajia
kattavine toimivaltuuksineen ja tätä perinnettä ne kantavat Norjassa, Ruotsissa ja Suomessa edelleen. Lääninhallinto hoitaa ohjaus, valvonta- ja kehittämistehtäviä alueillaan.
Siltä osin kuin aluehallinto vastaa valvonnasta, valvonnan päämäärässä korostuu kansalaisten yhdenvertaisuuden takaaminen ja
toimintavarmuus. Aluehallinnon virastojen

13

ohjaus ja valvonta perustuvat tulossopimuksiin ja tulosohjauksen käytäntöihin. Käytännöt ovat poikkeuksellisen yhtenevät Pohjoismaissa. Ohjauksen ja valvonnan tavoitteena on taata tuottavuus, tehokkuus, vaikuttavuus ja laatu julkisissa toimissa. Suomessa
ministeriöt vastaavat pääosin valtion aluehallinnon ohjauksesta. Norjassa, Ruotsissa ja
Tanskassa ohjauksen pääpaino on keskushallinnon vahvoissa asiantuntijavirastoissa.
Alueellisessa kehittämisessä korostuu Pohjoismaissa maakuntapohjaisuus ja kehittämistehtäviä on pyritty siirtämään valtionhallinnolta itsehallinnolliselle maakuntahallinnolle. Aluekehittäminen noudattaa kuitenkin
osaltaan valtion sektorihallintoa. Tämä näkyy
vastuuorganisaatioiden suurena määränä.
Pohjoismaissa vaalit ovat kansalaisten ensisijainen
vaikuttamiskanava.
Norjassa,
Ruotsissa ja Tanskassa maakuntien päättävät
elimet valitaan suoralla kansanvaalilla. Suomessa maakunnallinen vaali on käytössä vain
Kainuun maakunnassa. Muissa maakunnissa
maakuntien liittojen päättävät elimet valitaan
kuntien edustajakokouksissa. Vaalitapaan
vaikuttaa ensi sijassa aluehallintojen tehtävien erilaisuus. Aluekehittämistehtävät ovat olleet Pohjoismaissa viimeisen vuosikymmenen aikana merkittävien organisatoristen
muutosten kohteena. Tehtäviä on siirretty
kunta- ja valtio-organisaatioiden välillä ja
hallintojärjestelmien sisällä. Keskitetystä
aluekehittämisestä on siirrytty monitahoiseen
malliin. Laaja osallistuminen koskee viranomaisia ja käytännön toteutuksesta vastaavia
yksityisiä ja julkisia organisaatioita.
Erityisesti avoimuus ja hallinnon läpinäkyvyys koetaan pohjoismaisena menestystarinana. Se näkyy kaikkien Pohjoismaiden
hallintojen pyrkimyksenä parempaan tiedottamiseen, laajana asiakirjajulkisuutena, kattavana valitusoikeutena ja mahdollisuutena
saada apua oikaisupyyntöihin.
Norja
Nykyinen hallitus tähtää vuonna 2010 toteutuvaan alue- ja kuntatason uudistukseen.
Maakuntien uusjako perustuu vapaaehtoisuuteen ja maakunnat ovatkin päätymässä ennemmin erilaisiin yhteistyöjärjestelyihin kuin
varsinaisiin liitoksiin. Yhteistyötä johtamaan

14

HE 59/2009 vp

ja koordinoimaan on perustettu maakuntien
edustajista koostuvia alueneuvostoja. Alueja kuntaministeriö yhdessä kuntaliiton kanssa
toteutti vuonna 2003–2005 kehittämishankkeen, jossa arvioitiin kuntalähtöisesti muutostarpeita kuntarakenteessa ja jonka tavoitteiksi asetettiin vahvempi paikallisdemokratia ja elinvoimaisemmat kunnat. Merkittävin
tulos oli se, että kaikilla kunnilla ei tarvitse
olla samoja tehtäviä, vaan tehtävät valikoituvat alueellisten ja yhteiskunnallisten tarpeiden mukaan. Osaltaan tehtävien siirto alueellisille toimijoille on herättänyt kritiikkiä; alueellistettu hallinto ei aina tarkoita, että kaikki
alueet ja niiden toimijat tulevat kuulluksi yhtäläisesti. Toiseksi, kehitys usein viittaa alueelliseen eriytymiseen ja erikoistumiseen, ja
siten edellyttää aluetason toimijoilta uudenlaisia valmiuksia kuten strategista suunnittelua ja voimavarojen jakamista.
Maakuntasuunnitelmajärjestelmän kautta
maakuntien asemaa on pyritty vahvistamaan
aluekehittämisessä ja huomioimaan alueelliset erot. Maakuntasuunnitelmien sitovuutta
on pyritty lisäämään, koska suunnitelma
nähdään koordinointi-instrumenttina valtion
keskushallinnon, valtion aluehallintoviranomaiset, asiantuntijavirastojen ja kuntasektorin välillä.
Tulosohjausta sovelletaan sekä valtion virastoihin ja hallituksiin että ministeriön alaisuudessa toimiviin aluetason yksiköihin. Ministeriöt tekevät vuosittaiset tulossopimukset
alue- ja paikallisyksiköiden ja virastojensa
kanssa. Valtion ja kuntien välinen tulosneuvottelusopimuskäytäntö alkoi Norjassa kokeiluna 2001 joka on nyttemmin vakiinnutettu. Sopimuksessa neuvotellaan valtion ja
kuntien välinen tehtävänjako sekä taloudelliset ja poliittiset tavoitteet kuntasektorille.
Neuvottelujärjestelmän myötä kuntien toimintavapaus tehtävien ja niiden toteuttamistapojen suhteen on kasvanut. Neuvottelujärjestelmä on vakauttanut taloutta ja vähentänyt valtion yksityiskohtaista ohjausta.
Ministeriöt ovat suhteellisen pieniä kun
taas keskusvirastot merkittäviä toimijoita.
Jännitteitä lääninhallinnon ja maakunnallisen
hallinnon välillä on pyritty vähentämään uusilla yhteishallintojärjestelyillä ja tehtäväjako
kuntien ja alueellisen tason välillä on tehty
suhteellisen joustavaksi. Aluepolitiikkaa

luonnehtii tavoite nykyisen yhdyskuntarakenteen säilyttämisestä ja tasa-arvoisten elinolosuhteiden varmistaminen maan kaikissa
osissa. Aluepolitiikkaa onkin sävyttänyt kahtiajako syrjäseutujen aluepolitiikkaan ja
muuhun aluepolitiikkaan.
Kommunal-og regionaldepartementet vastaa alue- ja maaseutupolitiikasta, paikallishallinnosta, paikallishallinnon rahoituskysymyksistä ja vaalien järjestämisestä. Muut
ministeriöt toteuttavat alueellisesti painottuneita policyja alueorganisaatioidensa kautta
ja monet taloudelliseen kasvuun, työllisyyteen, yritystoimintaan, asumiseen ja hyvinvointiin tähtäävät policyt on yhdistetty aluepolitiikkaan. Maakuntahallinto vastaa aluepolitiikasta aluetasolla.
Stortinget päättää vuosittain maksimi- ja
minimitasot kunta- ja aluetason verotukselle.
Lääninhallinto ja maaherrat toimivat Fornyingsog administrasjonsdepartementet:in,
Statsforvaltningsavdelingen -yksikön ohjauksessa. Lääninhallinto on muiden pohjoismaiden tapaan monialainen viranomainen, joka
on usean ministeriön sektoriohjauksessa.
Kuntien ohjaus ja valvonta on suurelta osin
delegoitu lääninhallinnolle. Ministeriöt ovat
delegoineet lähes kaikki kuntia koskevat valvonta- ja ohjaustehtävät läänitasolle.
Ruotsi
Ruotsissa ministeriöt ovat suhteellisen pieniä ja keskusvirastot merkittäviä toimijoita.
Maakuntahallinnon asemaa on pyritty vahvistamaan kun taas lääninhallintoa on heikennetty ja tehtäviä on siirretty peruskunnilta
maakuntahallinnolle. Tehtävänjaon muutokset ovat vähäisempiä kunta- ja valtiosektorin
välillä kuin Norjassa tai Tanskassa. Samalla
tehtävämuutokset ovat olleet haastavampia.
Kuntayhteistyötä on useissa eri muodoissa:
kuntayhtymiä, yhteisiä viranomaisia, taloudellisia yhteisöjä, osakeyhtiöitä ja säätiöitä.
Haasteet ovat tulleet erityisesti sektorilainsäädännöstä, joka on hankaloittanut pitkäaikaisten ja laajapohjaisten yhteistyömuotojen
toteuttamista. Valtionohjaus ja -valvonta ovat
heikentyneet uusien organisaatiomuotojen
johdosta. Demokraattiset ohjauskeinot ovat
heikentyneet erityisesti osakeyhtiöiden ja yhteisöjen kohdalla.

HE 59/2009 vp
Kokemuksia tehtävien keskittämiseen aluetasolla on haettu Västra Götalandista: kolme
lääniä yhdistettiin vuonna 1998, ja samassa
poliisin, läänin työllisyyslautakunta ja veroviranomaisten aluejako täsmäytettiin perustettuun lääninhallintoon. Vastuu aluekehittämisestä siirrettiin lääninhallitukselta maakunnalle.
Aluekehittämistä ovat sävyttäneet kaupungistuminen ja demografinen keskittyminen,
kaupunki-maaseutujako sekä vastakkainasettelut keskisuurten ja suurten kaupunkien välillä. Aluekehittämiskeskustelussa painoa
ovat saaneet työmarkkina-alueet. Näitä aluejaotuksia on vaadittu sovellettavaksi kehittämiskeinojen ja -policyjen valinnassa, mutta
myös aluehallinnon järjestämisessä. Kansallisessa aluepolitiikassa keskeinen instrumentti ovat ohjelmat, jotka kehitettiin alueellisten
kasvusopimusten pohjalta. Ohjelmissa korostetaan toimintatapana hajautettua hallintoa ja
kumppanuutta. Keskeinen strategia on edistää kestävää kasvua, työllisyyttä ja yrittäjyyttä alueiden omista lähtökohdista. Alueiden
kehittämiseen tähtäävien ohjelmien hallinnoinnista vastaavat lääninhallitukset, valtion
virastot ja alueelliset itsehallinto- ja yhteistyöelimet. Ministeriötasolla yleinen vastuu
aluekehittämisestä on Näringsdepartementetilla.
Aluetasolla tärkeimmät toimijat ovat maakäräjät ja läänit. Seudullinen kehittämistyö
jakautuu periaatteessa kahteen osaan. Kehitystehtävistä huolehtivat maakäräjät ja kunnat. Viranomaistehtävät ovat lääninhallituksien vastuulla. Alueilla on suoraan valittu
alueellinen päätöksentekoelin, maakäräjien
valtuusto. Alueellinen yhteistyöorganisaatio
johtaa ja koordinoi kehitystyötä alueellaan,
laatii oman aluekehitysohjelman ja alueellisen kasvun ohjelman, hallinnoi alueellista
kehitysmäärärahaa, päättää valtiontuesta alueellisille kulttuurilaitoksille ja antaa lausuntoja EU:n rakennerahastojen tavoitteista.
Myöhemmin aluekunnille mahdollisesti siirtyy useampia tehtäviä.
Keskeinen ongelma on ollut EU:n rakennerahasto-ohjelmien heikko yhteensopivuus
valtionhallinnon rakenteiden kanssa. Lääninhallitukset eivät ole täysin onnistuneet koordinointitehtävässään EU-varojen osalta.
Kunnat ovat Ruotsissa pitkälti vastanneet

15

alueellisesta suunnittelusta ja paikallisten
hankkeiden rahoittamisesta. Kolmanneksi,
valtion virastohallinnon aluejako ei kaikilta
osin ole kohdannut alueellisia erityistarpeita,
ja virastojen päättämä EU-rahoitus ei ole soveltunut alueiden erilaisiin tarpeisiin Lisäksi
rahoituspäätösten valmistelua on hankaloittanut monien virastojen poikkeava aluejako
lääninhallituksista ja maakäräjistä.
Toinen selvä kehityspolku on ollut hallintoviranomaistehtävien siirto asiantuntijaorganisaatioille. Osa näistä on perustettu ainoastaan rakennerahastotehtävää varten tai tietyn rahaston hallinnointiin. Ruotsissa sosiaalirahaston hallinnoinnista vastaa ESF-Rådet,
joka toimii arbetsmarknadsdepartementet:in
ohjauksessa. Useimmat näistä erityisorganisaatioista ovat alueellisia asiantuntijaelimiä.
Ruotsissa yleisvastuu alue- ja kuntahallinnosta on valtiovarainministeriöllä. Ministeriön tehtäväkenttä on laaja verrattuna muihin
Pohjoismaihin ja se on Ruotsin ministeriöistä
suurin. Ministeriön alaan kuuluvat aluehallinnon osalta lääninhallitukset, maakunnat ja
kunnat. Muut sektoriministeriöt ohjaavat lääninhallintoa niiltä osin kun asiat koskevat niitä.
Osaltaan myös Regeringskansliet kantaa
vastuu aluehallinnon organisaatioiden yleisestä johtamisesta ja koordinoinnista. Valtion
asioita alue- ja paikallistasolla valvoo, ohjaa
ja ohjeistaa noin 70 keskushallinnon viranomaista ja 21 lääninhallitusta. Regeringskanslietilla on keskeinen koordinoijan rooli.
Lait, asetukset ja viranomaiskohtaiset säännökset luovat yleiset raamit tulosohjaukselle.
Tarkempien tulossopimusten sisältö on kunkin hallinnonalan päätettävissä. Kuntien ohjauksessa on menty osaltaan yleiseen tulosja tavoiteohjaukseen, jossa tärkeänä instrumenttina ovat edelleen yleiset valtiontuet.
Ruotsissa on kokeiltu aluehallinnossa ns.
prosessinäkökulmaa, jossa pyritään sektorihallinnon toimet yhdistämään yhdeksi asiakasprosessiksi. Viranomaiset vastaavat asiasta yhdessä ja asiakas voi toimia yhden kontaktihenkilön kautta. Samankaltaisia ns. ’yhden luukun’ palveluja on Ruotsissa toteutettu
aluetasolla aluekehittämisessä, siirtolaispolitiikassa ja elinkeinopolitiikassa.

16

HE 59/2009 vp

Tanska
Tanskassa toteutettiin merkittävä kuntauudistus vuonna 2007. Uudistus muutti hallinnon tyystin: kuntien määrä laski 290:sta
98:een. Merkittävä uudistus oli viiden regionin perustaminen vuonna 2007. Samalla lopetettiin 14 maakuntalääniä. Tavoite oli saavuttaa suurtuotannon etuja paikallistasolla ja
keventää väliportaan hallintoa.
Ministeriöillä on keskeinen asema politiikkalohkojen strategisena ohjaajana. Vuoden
2007 uudistuksen jälkeen Tanska poikkeaa
muista Pohjoismaista selvemmin. Kunnat
vastaavat sosiaalivakuutusetujen hallinnosta,
kun muissa nämä ovat valtion viranomaisten
tehtävä. Toinen suuri tehtäväalue on työnvälitys, josta Tanskassa vastaavat kunnat ja
muissa pohjoismaissa valtio.
Tanskan kuntien välisen yhteistyön perustaksi on otettu vähintään 30 000 asukaspohja.
Kuntia on kannustettu pysyvään yhteistyöhön
työllisyysasioissa, sosiaalipalveluiden tarkastuksessa, erityisopetuksessa, luonnonsuojelussa ja ympäristöasioissa. Organisointimuotoina ovat sopimukset ja tilaaja-tuottaja mallit sekä yhtymät ja yhtiöt.
Regioneilla on kolme päätehtäväaluetta. Ne
ovat terveydenhuolto, alueellinen kehittäminen ja kuntien omistamien sosiaali- ja opetuslaitosten ylläpito. Kutakin regionia johtaa
regionsråd, jossa on 41 vaaleilla valittua alueen edustajaa. Regionien palveluksessa on
noin 110 000 työntekijää.
Aluekehittämistä luonnehtii aluesuunnittelun vahva asema ja kaupunki-maaseutuulottuvuus. Poikkeavaa muihin Pohjoismaihin on se, että Tanska leikkasi aluepolitiikan
kansallista rahoitusta 1990-luvun alussa, ja
aluetuet määrittyvät pitkälti EU:n rakennerahasto-ohjelmien rahoitustarpeiden mukaan.
Aluekehittämisessä ministeriötasolla merkittävimmin ovat mukana Økonomiog Erhvervsministeriet ja Indenrigs-og Sundhedsministeriets. Aluekehittämistoimista yleisvastuu kansallisella tasolla on keskitetty pitkälti Økonomi-og Erhvervsministerietin alaiseen asiantuntijavirastoon. Viraston rooli
aluekehittämisessä on kansallisen tason ohjeistus, toimenpiteiden analysointi ja EU:n
rakennerahastojen koordinointi. Aluepoliittinen ministerivaliokunta koostuu kahdeksasta

ministeriöstä ja sihteeristönä toimii Økonomi-og Erhvervsministeriet. Valiokunta koordinoi kansallisia aluekehittämistoimia ja kehittämisstrategioita. Økonomi-og Erhvervsministerietin alaisuudessa toimii Danmarks
Vækstråd, joka koordinoi ja yhteensovittaa
alueellisia, kansallisia ja EU:n tukimuotoja ja
kehittämisstrategioita. Se koordinoi alueellisten kehittämissuunnitelmia ja vastaa näiden
sopivuudesta EU:n aluekehittämisohjelmien
tavoitteisiin.
Aluekehitystehtävät ovat maakuntien tehtävä. Tehtävä on ensisijaisesti maakunnan
strategisen kehittämissuunnitelman laatimista
ja työllisyysstrategian, ja suunnittelu kattaa
laajalti julkiset toimet alueella. Aluekehittäminen rahoitetaan valtion ja kuntien keskinäisellä rahoituksella.
EU-varojen hallintovastuu keskitettiin kokonaan valtiolle: yleinen hallinnointi ja maksatus siirtyivät rakenneuudistuksessa Ervervs- og Byggestyrelsen:in, joka on Økonomi-og Erhvervsministeriet:in ohjaama asiantuntijavirasto. Keskittämisellä tavoiteltiin
parempaa kokonaiskuvaa ja yhtä vastuutahoa.
Rakenneuudistuksessa alueet menettivät
oikeuden veronkantoon. Regionit saavat vuosittaisen rahoituksen valtion ja kuntien kanssa tehtyjen sopimusten perusteella eri tehtäviä varten. Tärkeimpänä tulolähteenä on valtion verotuksen yhteydessä perittävä noin
kahdeksan prosentin ”terveysvero”.
Indenrigs- og Sundhedsministerietin vastuulla on kunta- ja aluelainsäädäntö, kunnallispoliittinen suunnittelu sekä yleiset kysymykset koskien kuntien ja regionien organisaatiota, hallintoa ja valvontaa. Kumpikin
ministeriö osallistuu kuntien ja regionien taloussuunnitteluun ja verovalmisteluun. Finansministeriet vastaa regionien ja kuntien
taloudellisista puitteista, valtionavuista ja
julkisen sektorin kehittämisestä. Vastaavasti
uudet viisi Regionale statslige kontorer
toimivat Indenrigs-og Sundhedsministerietin
ohjauksessa. Nämä viisi toimistoa korvasivat
lääninhallinnon ja maaherrojen tehtävät niiltä
osin kun tehtäviä ei siirretty Regionille tai
kunnille. Konttoreiden päätehtävät ovat perhe- ja kansalaisoikeuskysymykset, lakineuvonta ja oikeusapu. Ne sijoittuvat regionien
pääpaikoille.

HE 59/2009 vp
Tulosohjaus kattaa valtion yksiköt muutamia poikkeuksia lukuun ottamatta. Valtiovarainministeriö on julkaissut ohjekirjasen
’Kontrakstyring i staten’, jossa kuvataan tulosohjausprosessi vaiheineen.. Tanskan tulosohjauksessa on siirrytty sektorikohtaisiin,
detaljoituihin sopimuksiin. Muutosta tulossopimuskäytännössä on edesauttanut politiikka, jossa ovat korostuneet pyrkimys palvelutehtävien desentralisointiin. Lisäksi kunnilla on ollut halu luopua yleisestä tulossopimisen mallista. Toisaalta, Tanskassa desentralisointi ja tulossopimusten laajempi sisältö ovat lisänneet kuntiin kohdistuvaa sääntelyä, erityisesti erityislakeja ja -normeja.
Uudistuksen jälkeen kunnat ovat saaneet
vapaammin priorisoida tehtäviään ja valita
toteuttamistavat. Kuntatason yhteistyö- ja
palvelujen tuottamistavat ovat kuntien päätettävissä. Maan aluehallinnossa vaikutukset
ovat vielä selkeämmät. Osa tehtävistä jaettiin
valtion sektoriviranomaisten ja kuntien välillä. Merkittävänä osana tätä muutosta terveydenhoito siirtyi viiden regionin vastuulle, ja
ohjauksesta vastaavat suorilla vaaleilla valitut poliitikot. Terveydenhoidon rahoituksesta
vastaavat valtio ja kunnat yhdessä.
Viro
Aluehallinnolta puuttuu yhtenäinen ja itsenäinen hallinnon toimija. Aluehallinnossa
yhtyy paikallisen politiikan koordinointi ja
valtion hallinnonalojen politiikkaohjelmien
toteutus ja niiden keskinäinen yhteys. Hallintoaluejako perustuu maakuntiin, kaupunkeihin ja kuntiin. Maakuntajaosta päättää eduskunta kun taas kuntajaosta päättää hallitus.
Aluetasolla kuntien yhteistyö toimii maakunnallisten kuntaliittojen kautta. Näiden tehtävät ovat hallinnon hajautuksen edistäminen,
informaation vaihto, palvelujen tarjoaminen
ja edunvalvonta maakunnan kestävän kehityksen edistämiseksi.
Valtionhallinnon tehtäviä toimeenpannaan
alueellisella tasolla sekä hallinnonaloittain
substanssiministeriöiden alaisten piiriviranomaisten kautta, että lääninhallitusten kautta,
jotka täyttävät monialaisia tehtäviä alueellisesti.
Virossa on 227 kaupunkia ja kuntaa. Kuntien lukumäärä maakunnissa vaihtelee 5 – 24

17

välillä. Puolessa kunnista on alle 2000 asukasta. Maakuntia on 15, jotka vastaavat
Suomen läänejä. Niissä kussakin on maaherran johtama lääninhallitus, joka kuuluu sisäministeriön hallinnonalalle. Sisäministeriö
koordinoi lääninhallitusten toimintaa ja valvoo lääninhallitusten tehtävien suorittamista
yhteistyössä substanssiministeriöiden kanssa.
Kunnat voivat kuulua maakunnallisiin kuntaliittoihin.
Maaherra edustaa valtion etua maakunnassa ja huolehtii maakunnan kehityksestä sekä
täyttää yhtäältä keskushallinnon hänelle annettuja tehtäviä ja toisaalta koordinoi kuntien
yhteistyötä maakunnassa. Maaherra raportoi
toiminnastaan alueministerille. Maaherran
tehtävistä ja erityisesti kuntien toiminnan
valvontaoikeuksista on säädetty laissa. Lääninhallitusten eri hallinnonalojen tehtävät on
mainittu hallinnonalojen substanssilainsäädännössä. Lääninhallituksen toimipaikan ja
organisaation vahvistaa alueministeri.
Kuntaliittojen tehtävät ovat rajatumpia kuin
maakunnan liitoilla Suomessa. Maakunnalliset kuntaliitot voivat jäsenkuntien suostumuksella hoitaa kunnille kuuluvia tehtäviä.
Yleisimmin tämä tapahtuu niin, että maakuntaliitto on yhteistyön järjestäjä tai osapuoli
osakeyhtiössä, säätiössä tai liitossa, jonka
tarkoituksena on esimerkiksi jätehuollon,
julkisen liikenteen tai koulutuspalveluiden
järjestäminen tai alueellisten kehittämispalveluiden tai terveyspalveluiden tuottaminen.
Maakunnalliseen kuntaliittoon kuuluminen
on kunnalle vapaaehtoista. Muutamat yksittäiset kunnat ovat jättäytyneet maakunnallisen organisaation ulkopuolelle. Kuntien itsehallinnosta on säädetty perustuslaissa.
2.3

Nykytilan arviointi

Aluehallinnon asemaan vaikuttavat toimintaympäristön muutokset
Viimeaikaisen kehityksen tuloksena on erityisesti valtionhallinnon kehityksessä nousemassa esiin uusia kehityskulkuja, jotka
vaikuttavat aluehallinnon asemaan. Aluehallinnon selkeän erottumisen sijaan keskushallinnon, aluehallinnon ja paikallishallinnon rajalinjat ovat jatkuvassa liikkeessä. Valtion

18

HE 59/2009 vp

paikallishallinnon rakenne on kokenut suuren
muutoksen.
Valtion paikallishallinnon johtamisalueita
on suurennettu. Kihlakunnanvirastot on lakkautettu ja näihin virastoihin kuuluneiden
toimijoiden, jotka olivat ulosotto, syyttäjä,
poliisi ja maistraatti, toimialueita on laajennettu. Toimialueet ovat uudistusten jälkeen
lähes nykyisten maakuntien laajuisia. Palveluyksiköitä ja -toimistoja on toistaiseksi vähennetty melko vähän. Poliisilla on valmistelussa kymmenien toimipaikkojen palvelujen
siirtäminen yhteispalveluun ja maistraateilla
muutamien. Myös muilla valtion paikallistason toimijoilla on suunnitelmia toimipaikkojen vähentämisestä.
Paras- hankkeen myötä on käynnistynyt
vapaaehtoisten kuntaliitosten aalto, joka
muuttaa kunnalliseen itsehallintoon perustuvan paikallishallinnon rakennetta. Vuonna
2005 kuntien lukumäärä oli 432, ja vuoden
2009 alusta kuntien lukumäärä on 348. Myös
kuntayhtymien määrä vähenee.
Keskusvirastoja pyrittiin vähentämään
Suomessa 1990-luvulla keskushallinnon rationalisointihankkeen myötä. Viimeaikainen
kehitys kuitenkin näyttää siltä, että keskusvirastoja jatkuvasti perustetaan hallinnonalojen
erityistehtäviä varten. Henkilöstön määrä
keskushallinnon yksiköissä on noussut 2000luvun aikana 23 %:sta 25%:iin, kun väliasteen yksiköiden henkilöstömäärä on laskenut
33,8 %:sta 29,2 %:iin, ja paikallistason yksiköiden henkilöstömäärä on vähentynyt 13,4
%:sta 11,1 %:iin valtion henkilöstöstä.
Ministeriöistä irrotettuja ja irrotettavia operatiivisia tehtäviä ja uusia tehtäviä on viime
aikoina keskitetty ja suunniteltu keskitettäväksi uusiin keskusvirastoihin. Syyttäjäorganisaatiossa keskusvirastona toimii valtakunnansyyttäjänvirasto, ulosotolle ja poliisitoimelle keskusvirastoa valmistellaan. Myös
maistraatteja koskien ohjauksen keskusyksikköä on pidetty välttämättömänä, mutta se
on tarkoitus organisoida tulevan aluehallintoviranomaisen osaksi.
Toimialueet ovat muuttumassa myös toisella tavalla, verkostomaisen alueellisen erikoistumisen kautta. Aluehallinnolla olleita tehtäviä ja alueille viime vuosina annettuja tehtäviä on organisoitu tehtäväksi siten, että yksi
alue tai muutamat alueet ovat tehneet ao. teh-

täviä myös toisten samantasoisten viranomaisten puolesta. Näin on toisaalta tehostettu resurssien käyttöä, kun niitä ei ole tarvinnut sitoa kaikkiin aluehallintoviranomaisiin,
ja toisaalta parannettu palvelutasoa, kun erikoistuneella henkilöstöllä on edellytykset
tuntea tehtäväalueensa entistä paremmin ja se
on harjaantunut ratkaisujen tekemiseen.
Alueellistaminen on vakiintunut yhdeksi
hallinnon kehittämisen mekanismiksi. Kun
keskushallinnon toimintoja alueellistetaan, ei
toiminnon hierarkkista ja organisatorista
asemaa muuteta, vaan viraston tai sen osan
toiminta siirretään pääkaupunkiseudulta alueille. Ei ole myöskään estettä sille, että yksittäinen toiminto siirretään aluehallintoviranomaisen hoidettavaksi valtakunnallisessa laajuudessa, jolloin organisatorisen raja-aidan
merkitys käytännössä häviää.
Asiakaspalvelujen rakenne ja kanavat ovat
myös kehittymässä. Sähköiset asiakaspalvelut ja call center-tyyppisten puhelinpalvelujen kehittyminen sekä yhteispalvelut helpottavat asiointia ja vähentävät etäisyyksien
merkitystä hallinnon asiakaspalveluissa.
Kansalaisten kannalta ei pidetä olennaisena,
mikä viranomainen julkisen palvelun välittömästi tuottaa, vaan sitä, että palvelun saatavuus ja laatu on turvattu.
Alueellisen hallinnon rooli muuttuu, kun
paikallishallinnon alueet suurenevat. Kun
paikallishallinnon toimialueiden lukumäärä
vähenee, myös aluehallinnon toimialuekoot
tulevat harkittaviksi. Toisaalta paikallishallinnosta ”nousee” aluehallinnon hoidettavaksi tehtäviä, jotka luonteeltaan on mielletty
välittömästi kansalaisia palveleviksi tehtäviksi. Keskushallinnosta puolestaan ”laskeutuu” luontevasti sellaisia aikaisemmin valtakunnallisiksi miellettyjä tehtäviä, jotka verkostomaisen erikoistumisen kautta on mahdollista hoitaa muutamalla alueella tai tietyillä alueilla.
Aluehallinto ja alueiden kehittäminen
Alueiden kehittämisessä maakunnan liitoilla on aluekehitysviranomaisina kokonaisvastuu alueensa kehittämistyöstä, siihen liittyvästä yhteistyöstä muun muassa valtion aluehallinnon kanssa ja laajat suunnittelu- ja

HE 59/2009 vp
koordinaatiotehtävät. Maakunnan liitot myös
rahoittavat, hallinnoivat ja käynnistävät kehittämishankkeita sekä hoitavat alueensa
edunvalvontaa.
Aluekehittämisviranomaisen asemaan vaikuttaa keskeisesti, että suuri osa alueiden kehittämisen voimavaroista on valtion talousarviossa ja ne tulevat alueille valtion hallinnon
kautta. Tämä aiheuttaa maakunnan liitoille
runsaasti koordinointityötä, kun rahavirrat
kulkevat useilla eri hallinnonaloilla ja virastoissa ennen päätymistään kohteisiinsa alueille. Monimutkainen järjestelmä aiheuttaa helposti keskenään ristiriitaisia tilanteita kehittämistyöhön.
Maakunnan liittojen keskeiset työvälineet
alueiden kehittämistehtävässä ovat maakuntasuunnitelmat ja maakuntaohjelmat ja niiden
toteuttamissuunnitelmat. Näiden mahdollisuuksia määrärahojen ohjaamisessa alueilla
ja alueille ei ole täysimääräisesti hyödynnetty, vaikka lainsäädäntö on tarjonnut siihen
mahdollisuuksia.
Aluehallinnon viranomaisten roolit ja työnjako
Suomalainen aluehallinto rakentuu kahden
pilarin järjestelmälle eli ministeriökohtaisen
valtionhallinnon ja kunnallishallintoon pohjautuvien maakunnan liittojen samanaikaiselle läsnäololle ja toiminnalle vailla selkeää
organisoitua yhteensovitusta.
Aluehallinnon tehtäviin voidaan kahden pilarin ajatusta soveltaen määritellä kuuluvaksi
päälinjoina alueelliset kehittämistehtävät ja
yhdenvertaisuustehtävät.
Alueellisiin kehittämistehtäviin kuuluu muun
muassa:
- huolehtia siitä, että alueen omat kehittämisedellytykset ja kehittämistahto tulevat
huomioon otetuiksi valtakunnallisissa kehittämissuunnitelmissa ja kehittämisresurssien
jakamisessa
- huolehtia aluelähtöisestä kansalaisten
elinympäristön, yhdyskuntarakenteen, koulutuksen ja kulttuurielämän kehittämisestä
- huolehtia siitä, että kansalaisten näkemykset oman alueensa kehittämisestä kanavoidaan alueen kehittämissuunnitteluun ja
valtakunnalliseen kehittämistyöhön.

19

Aluehallinnon
yhdenvertaisuustehtäviin
kuuluu muun muassa:
- huolehtia siitä, että lainsäädäntöä sovelletaan yhdenmukaisesti ja tasavertaisesti maan
eri osissa
- huolehtia siitä, että lainsäädännön soveltamisessa otetaan huomioon alueiden erilaiset olosuhteet
- ohjata valtion paikallishallinnon ja kuntien viranomaisia eri tavoin niiden tehtävien
toteuttamisessa
Aluehallinnon tehtävien työnjakoa valtion
aluehallinnon ja maakunnan liittojen muodostaman kuntaperusteisen hallinnon välillä
on tarvetta selkeyttää pääsääntöisesti kahden
pilarin mallia toteuttaen. Tällöin alueelliset
kehittämistehtävät ovat niitä, joissa alhaalta
ylöspäin tapahtuvan vaikuttamisen osuus on
vahva. Yhdenvertaisuustehtävät tapahtuvat
enemmän ylhäältä alaspäin tapahtuvan ohjauksen varassa.
Aluehallinnon viranomaisten roolit ja työnjako voidaan määritellä edellä mainituilla perusteilla seuraavasti: Valtion aluehallinto
vastaa valtionhallinnon toimeenpano- ja kehittämistehtävistä sekä täytäntöönpanon ohjauksesta alueilla sekä lainsäädännön toteutumisen valvonnasta ja eräiltä osin oikeusturvasta alueilla. Maakunnan liitto on vetovastuussa alueiden strategiaperusteisesta kehittämisestä sekä vastaa eräistä alueiden kehittämiseen liittyvistä lakisääteisistä tehtävistä ja kuntien maakunnille antamista tehtävistä.
Valtion aluehallinnon ja maakunnan liittojen tulee toimia rooliensa puitteissa tiiviissä
verkostomaisessa yhteistyössä erityisesti
aluekehittämiseen liittyvien tehtävien osalta.
Maakunnan liittojen toimivallan keskeisimmät välineet ovat maakuntaohjelma ja maakuntakaava. Maakunnan liittojen toimivaltaa
on tarvetta lisätä aluekehitystyön kokoavana
ja yhteen sovittavana viranomaisena.
Valtion aluehallintoviranomaisten tehtävät
eivät nykyisin määräydy riittävästi tehtävien
luonteen perusteella. Esimerkiksi strategisia
kehittämistehtäviä hoidetaan tällä hetkellä
valtion aluehallinnossa lääninhallituksissa,
työ- ja elinkeinokeskuksissa, ympäristökeskuksissa ja tiepiireissä. Täytäntöönpanotehtäviä on lääninhallituksilla, työ- ja elinkeinokeskuksilla, ympäristökeskuksilla, ympäris-

20

HE 59/2009 vp

tölupavirastoilla, tiepiireillä ja työsuojelupiireillä.
Valtion aluehallinnon työnjakoa tulisi siten
selkeyttää ja koota tietyn tyyppiset tehtävät
hoidettavaksi yhdessä organisaatiossa samalla nykyisten lukuisten viranomaisten määrää
vähentäen. Alueellista kehittämistä tukevat
valtionhallinnon toimeenpano- ja kehittämistehtävät alueilla tulisi koota toiseen viranomaiseen ja alueellista yhdenvertaisuutta tukevat lainsäädännön toimeenpano-, ohjausja valvontatehtävät alueilla toiseen viranomaiseen.
Valtion aluehallinnon ohjaus
Nykyisessä valtion aluehallinnossa on ohjausmalleina kaksi moniohjattua mallia, erillisohjattu malli ja hajautettu malli. Lisäksi on
pyritty erikoistuneeseen ja verkostoituneeseen aluehallintoon. Työ- ja elinkeinokeskukset sekä lääninhallitukset edustavat moniohjattuja aluehallintoviranomaisia, joissa
yhtä viranomaista ohjaavat useat keskushallinnon tahot. Ympäristöministeriön aluehallinto on erillisohjattu malli, jossa ympäristöministeriö on pääasiallinen ohjaaja. Hajautettua aluehallintomallia edustaa maa- ja metsätalousministeriön hallinnonala, jossa on useita viranomaisia keskus- ja aluetasolla.
Valtion aluehallinnon nykyisten ohjausmallien etuja ja ongelmia on arvioitu uudistusta valmisteltaessa. Nykyisessä lääninhallitusten ohjausmallissa hyvinä puolina ovat,
että virasto on itsenäinen ja yhtenäisesti järjestetty, vastuusuhteet ovat selkeät, malli tukee toimialojen yhteistoimintaa ja voimavarojen yhteiskäyttöä ja malli on keskustason
kannalta kevyt ohjattava. Mallin huonoina
puolina ja haasteina ovat, että matriisiohjaus
on virastotasolla vaikea toteuttaa, valtakunnallinen yhtenäisyys jää puutteelliseksi, toimialakohtaisia tavoitteita asetetaan usein liian paljon, tavoitteiden ja resurssien eriyttäminen on rajoite erityisesti suurten valtakunnallisten hankkeiden kannalta sekä se, että
valtion nykyinen kehysmenettely ei tue tätä
moniala-mallia. Työ- ja elinkeinokeskusten
ohjausmallissa hyvinä puolina ovat, että tärkeimmät tavoitteet koordinoidaan keskustasolla yhdensuuntaisiksi, keskusten saama ohjaus on yhtenäistä ja vahvaa, keskukselle ja

substanssiohjaajalle jää operatiivista toimintavapautta ja että viraston johdolla on merkittävä, kokonaisuudesta vastaava rooli. Mallin
huonoina puolina ja haasteina ovat, että mallia ei valmistelun aikana vielä täysimääräisesti ollut käytössä eikä siitä ole kaikin osin
käytännön kokemuksia, viraston päällikön ja
toimialojen asiantuntija-johtajien oikean roolin löytäminen on haaste, sekä että viraston
sisällä on aikaperspektiiviltään ja luonteeltaan erilaisia tehtäviä, joiden voimavaroista
huolehtiminen on haasteellista.
3
3.1

Esityksen tavoitteet ja keskeiset
ehdotukset
Tavoitteet

Aluehallinnon uudistamisen lähtökohtana
on pääministeri Matti Vanhasen II hallituksen ohjelmaan sisältyvä linjaus: ”Hallintoa
uudistetaan ja kansanvaltaistetaan. Lääninhallitusten, työvoima- ja elinkeinokeskusten,
muiden piirihallintoviranomaisten ja maakunnan liittojen työnjako täsmennetään, päällekkäisyydet poistetaan ja vähennetään hallintoviranomaisten määrää. Samassa yhteydessä arvioidaan niiden aluejakoja. Nykymuotoisen lääninhallinnon tehtävät organisoidaan uudelleen. Uudistetaan valtion aluehallintoa kokoamalla lupa-, valvonta- ja oikeusturvatehtäviä yhteen. Siirretään kehittämispoliittista toimivaltaa kansanvaltaiseen
ohjaukseen. Selvitetään aluekehittämisen
voimavarojen kokoamista valtion talousarviossa maakunnittain ja ministeriöittäin yhdelle
momentille ja niiden päättämisestä siirtämistä alueille. Valmistelu käynnistetään välittömästi ja uudistukset toteutetaan vuoteen 2010
mennessä.”
Hallitusohjelman mukaan myös valtion
keskushallintoa tulee uudistaa muun muassa
siirtämällä alue- ja paikallishallintoon muita
kuin valtakunnallisia kehittämistehtäviä sekä
ministeriöiden toimeenpanotehtäviä.
Aluehallinnon uudistamisessa on lisäksi
otettava huomioon toimintaympäristössä tapahtuvien nopeiden muutosten asettamat uudet vaatimukset, jotka edellyttävät uusien
toimintamallien ja työvälineiden kehittämistä
ja käyttöönottoa. Yleisesti tunnistettu kehittämistarve on muun muassa kasvava tarve

HE 59/2009 vp
poikkihallinnolliseen yhteistyöhön verkostomaisesti ja myös organisatorisia rakenteita
kehittäen ja uudistaen. Toteutettuja ja vireillä
olevia kehittämishankkeita, jotka vaikuttavat
myös aluehallinnon uudistamiseen, ovat ainakin kunta- ja palvelurakennehanke, alueellistaminen, yhteispalvelujen kehittäminen,
tietoyhteiskuntastrategia, julkisen hallinnon
sähköisten palvelujen ja asioinnin kehittämistyö ja valtionhallinnon tuottavuusohjelma,
joka nyttemmin on osa kehysmenettelyä.
Edellä mainitut seikat huomioon ottaen
asetettiin uudistuksen yleistavoitteeksi saada
aikaan kansalais- ja asiakaslähtöisesti, tehokkaasti ja tuloksellisesti toimiva aluehallinto.
Uudistuksen valmistelemiseksi valtiovarainministeriö asetti vuonna 2007 aluehallinnon uudistamishankkeen, jonka työn tuloksena muun muassa edellä mainitut linjaukset
ja periaatteet täsmentyivät seuraaviksi tavoitteiksi.
Maakunnan liittojen toimivallan keskeisimmät työvälineet ovat maakuntasuunnitelma, maakuntaohjelma ja maakuntakaava.
Maakunnan liittoja koskevien ehdotusten
painopiste esityksessä on liittojen toimivallan
lisäämisessä aluekehitystyön kokoavana ja
yhteen sovittavana viranomaisena, jonka
toiminta perustuu kuntien ohjaukseen ja kunnallisvaalien tuloksena syntyvään kansanvaltaiseen päätöksentekoon. Esityksen tavoitteena on vahvistaa maakuntaohjelman kokoavaa ja yhteen sovittavaa roolia yhdistämällä nykyistä tiiviimmin sen laadintaan erityisohjelmat ja hallinnonaloittain laadittavat
kehittämisohjelmat. Maakuntaohjelman toteuttamissuunnitelma on tarkoituksena kytkeä nykyistä tiiviimmin osaksi keskushallinnon ja alueiden välistä tulosohjausprosessia.
Tavoitteena on myös lisätä maakuntaohjelman toteuttamissuunnitelman säädösperusteista vaikuttavuutta valtion alueviranomaisiin nähden sekä maakunnan liittojen päätösvaltaa aluekehittämisrahoituksen käytössä.
Maakunnan liittojen tehtävien laajentaminen
koskisi sellaisia tehtäväkokonaisuuksia, joilla
on merkitystä aluekehittämistyön vaikuttavuuden lisäämisessä ja toteuttamisen edistämisessä, ja jotka soveltuvat kokoavan ja yhteen sovittavan aluekehitysviranomaisen rooliin. Tarkoituksena on laajentaa maakunnan
liittojen nykyisiä yhteensovittamiseen liitty-

21

viä kehittämistehtäviä muun muassa säätämällä maakunnan liitoille vetovastuu pitkän
ja keskipitkän aikavälin koulutustarpeiden
alueellisessa ennakoinnissa, laadittaessa alueellista liikennejärjestelmäsuunnitelmaa osana valtakunnallista liikennejärjestelmäsuunnittelua sekä laadittaessa laaja-alaisia luonnonvaroja ja ympäristöä koskevia alueellisia
suunnitelmia osana valtakunnallista alan kehittämissuunnittelua. Lisäksi esityksen tavoitteena on laajentaa maakunnan liittojen
aluekehityksen edistämistehtäviä muun muassa siirtämällä maakunnan liitoille eräitä
nykyisin lääninhallituksille kuuluvia opetustoimen sekä sosiaali- ja terveystoimen rakennerahastotehtäviä.
Voimassa olevan alueiden kehittämislain
10 a §:n mukainen menettely on tarkoitus
korvata vahvistamalla maakunnan liittojen
asemaa uusien aluehallintoviranomaisten ohjausprosessissa sekä korottamalla ohjelmiin
sitomatonta maakunnan kehittämisrahaa.
Aluehallinnon viranomaisten tehtävien ja
toimivaltuuksien kehittämisen osalta tavoitteena on aluehallinnon viranomaisten tehtäväkokonaisuuksia koskevien selvitysten perusteella selkiyttää aluehallinnon viranomaisten työnjakoja kokoamalla yhteen toisaalta
lupa-, valvonta- ja oikeusturvatehtäviä ja toisaalta alueellisia kehittämistehtäviä sekä keskittämällä aluekehittämisen voimavaroihin
liittyvää päätösvaltaa maakunnan liitoille
toimivaksi aluekehittämisen kokonaisuudeksi. Uudistamisen tavoitteena on myös luoda
selkeä työnjako aluehallinnon sekä ministeriöiden ja muun keskushallinnon välillä muun
muassa siirtämällä ministeriöistä toimeenpanotehtäviä ja muita kuin valtakunnallisia kehittämistehtäviä alue- ja paikallishallinnolle.
Lisäksi uudistuksella pyritään luomaan mahdollisuuksia toteuttaa aluekehitystä ja rakennetta sekä kansalaisten vaikuttamismahdollisuuksia vahvistavia alueellisia hallintokokeiluja maakuntien ja kuntien niin halutessa. Tavoitteena on myös karsia lainsäädännön, hallinnon ja tietotekniikan kehittymisen myötä tarpeettomiksi käyneitä ja käyviä tehtäviä.
Aluejakojen ja viranomaisten määrän kehittämisen osalta uudistuksen tavoitteena on
muodostaa aluejaot siten, että niistä muodostuu viranomaisten, kansalaisten, yritysten ja

22

HE 59/2009 vp

yhteisöjen kannalta selkeitä ja tarkoituksenmukaisia kokonaisuuksia erityisesti talous- ja
työssäkäyntialueet huomioon ottaen. Uudistamisen yhteydessä pyritään myös yhtenäistämään aluejakoja siten, että aluehallinnon
viranomaisten toiminta-alueet vastaavat toisiaan tai suuremmat alueet koostuvat kokonaisista pienemmistä alueista. Tavoitteena on
lisäksi vähentää merkittävästi viranomaisten
määrää ja organisoida aluehallinto selkeisiin
tehtäväkokonaisuuksiin ja saada tällä tavoin
aikaan synergisiä vaikuttavuushyötyjä esimerkiksi erityisasiantuntemuksen käytössä.
Asiakasnäkökulman korostamiseksi ja resurssien käytön tehostamiseksi hyödynnetään
aluehallintoviranomaisten, muiden viranomaisten ja sidosryhmien välisessä yhteistyössä verkostomaisia toimintamalleja.
Edellä mainittujen tavoitteiden lisäksi
aluehallinnon uudistamisella pyritään valtion
aluehallinnon ohjauksesta muodostamaan
toimiva osa koko hallinnon ohjauksen kokonaisuutta siten, että aluehallinto on sovitettavissa yhteen ja tukee valtion paikallishallinnon kehittämistä. Aluehallinnon viranomaisia
pyritään ohjaamaan ministeriöiden yhteistyönä yhtenäisin menettelytavoin ja samalla
joustavasti hallinnonaloittain. Ohjausta koskevana tavoitteena on myös vahvistaa ministeriöiden verkostomaista strategista ohjausta
ja alueilta tulevan kehittämistahdon kanavointia. Pyrkimyksenä on, että aluehallinnon
tuottavuus ja tuloksellisuus paranevat ja, että
aluehallintoa organisoitaessa otetaan huomioon hallinnon kehittämisen tutkimustieto ja
eurooppalaisen kehityksen suuntaviivat.
Asiakasnäkökulmasta uudistuksella pyritään
järjestämään ja tuottamaan palvelut entistä
tehokkaammin sekä luomaan edellytyksiä sille, että aluehallinto voi kanavoida kansalaisten tahdon aikaisempaa paremmin toiminnaksi ja palveluiksi. Asiakaslähtöisen aluehallinnon tavoitteena on vastata asiakkaiden
monimutkaisiin palvelutarpeisiin nykyistä
paremmin ja kehittää palvelujen saatavuutta
uusin keinoin. Kielellisten vaikutusten arvioinnilla ja huomioon ottamisella taataan kansalaisten palvelut virallisilla kotimaisilla kielillä.
Asian valmistelun yhteydessä tehtyjen linjausten mukaisesti uudistuksen tavoitteena on
myös ollut määritellä aluehallinnon viran-

omaisten roolit ja työnjako seuraavia pääperiaatteita noudattaen. Valtion aluehallinto
vastaa toisaalta valtionhallinnon toimeenpano- ja kehittämistehtävistä ja täytäntöönpanon ohjauksesta alueilla sekä toisaalta lainsäädännön toteutumisen valvonnasta ja eräiltä osin oikeusturvasta alueilla. Maakunnan
liitot ovat vetovastuussa alueiden strategiaperusteisesta kehittämisestä sekä vastaavat
eräistä alueiden kehittämiseen liittyvistä lakisääteisistä tehtävistä ja kuntien maakunnan
liitoille antamista tehtävistä.
Esityksessä on kysymys aluehallinnon laajasta uudistamisesta, joka lähtökohtaisesti
koskee koko aluehallintoa. Eräitä aluehallintoviranomaisia ja keskushallinnon alueyksikköjä sekä välilliseen julkishallintoon kuuluvia viranomaistehtäviä alueilla hoitavia organisaatioita jäisi kuitenkin edelleen tässä esityksessä tarkoitetun uudistuksen ulkopuolelle. Tarkoituksena on jatkaa aluehallinnon uudistamista niin, että näitä tämän uudistuksen
ulkopuolelle jääneitä organisaatioita tai niille
kuuluvia viranomaistehtäviä voidaan myöhemmin kytkeä osaksi nyt perustettavaa valtion aluehallinnon viranomaisorganisaatiota,
jos asian jatkovalmistelussa päädytään tähän.
Jatkotyö on tarkoitus käynnistää aluehallintouudistuksen tultua voimaan.
3.2

Keskeiset ehdotukset

Yleistä
Esityksessä ehdotetaan säädettäväksi laki
aluehallintovirastoista, laki elinkeino-, liikenne- ja ympäristökeskuksista sekä laki
ympäristönsuojelu- ja vesiasioiden käsittelystä aluehallintovirastossa. Lisäksi esityksessä
ehdotetaan tehtäväksi muutoksia taiteen edistämisen järjestelystä annettuun lakiin, työsuojeluhallinnosta annettuun lakiin, valtion
virkamieslakiin, opetus- ja kulttuuritoimen
rahoituksesta annettuun lakiin, liikuntalakiin
ja alueiden kehittämislakiin. Lääninhallituslaki, laki työ- ja elinkeinokeskuksista sekä
työ- ja elinkeinotoimistoista, laki ympäristöhallinnosta sekä laki ympäristölupavirastoista
ehdotetaan kumottavaksi. Lainsäädäntökokonaisuuden voimaantulosta ja uudistuksen
siirtymäkauden järjestelyistä ehdotetaan säädettäväksi erillisessä voimaanpanolaissa.

HE 59/2009 vp
Edellä mainittujen säädösten lisäksi esityskokonaisuus koskee aluehallinnon viranomaisten tehtäviä koskevaa noin 250 lakia ja
näissä laeissa noin 1200 säännöstä. Myös
nämä lait ehdotetaan muutettavaksi. Näitä lakeja koskevat muutosehdotukset annetaan tähän esitykseen liittyen erillisenä hallituksen
esityksenä tai niitä koskevat muutosehdotukset on sisällytetty tämän esityksen rinnalla
annettaviin erillisiin toimialakohtaisiin hallituksen esityksiin.
Valtion aluehallinnon viranomaisten tehtäviä koskevia erityislakeja on tarkoitus muuttaa uudistuksen yhteydessä siten, että niissä
olevat maininnat nykyisistä aluehallinnon viranomaisista korvattaisiin maininnalla aluehallintovirastosta tai elinkeino-, liikenne- ja
ympäristökeskuksesta. Lisäksi erityislakeihin
tehtäisiin muut aluehallinnon uudistuksesta
välittömästi johtuvat välttämättömät teknisluonteiset muutokset. Samalla muutettavat
säännökset saatetaan myös muutoin ajan tasalle siten, että säännöksiin tehdään muista
aikaisemmista lainsäädännön muutoksista
johtuvat välttämättömät tekniset muutokset.
Erityislaeissa aluehallinnon viranomaisille
säädettyjen tehtävien aineelliseen sisältöön
sinänsä ei ole tässä yhteydessä tarkoitus tehdä muutoksia tai uudistuksia.
Valtion aluehallinto
Esitys on laaja koko valtion aluehallintoa
koskeva uudistus. Esityksessä valtion aluehallintoviranomaisista lääninhallitukset, työja elinkeinokeskukset, alueelliset ympäristökeskukset, ympäristölupavirastot, tiepiirit,
Merenkulkulaitoksen yhteysalusliikenneyksikkö ja työsuojelupiirien työsuojelutoimistot
ehdotetaan koottavaksi kahteen monialaiseen
viranomaiseen, joita olisivat aluehallintovirastot sekä elinkeino-, liikenne- ja ympäristökeskukset. Ahvenanmaan maakunnassa
toimisi valtion aluehallinnon viranomaisena
Ahvenanmaan valtionvirasto.
Aluehallintoviraston pääasiallisena tehtävänä olisi tukea alueellista yhdenvertaisuutta
hoitamalla lainsäädännön toimeenpano-, ohjaus- ja valvontatehtäviä alueilla. Virasto
edistäisi perusoikeuksien ja oikeusturvan toteutumista, peruspalvelujen saatavuutta, ympäristönsuojelua, ympäristön kestävää käyt-

23

töä, sisäistä turvallisuutta sekä terveellistä ja
turvallista elin- ja työympäristöä alueilla. Viraston ympäristölupa-, kilpailu- ja työsuojeluasioiden käsittelyn riippumattomuuden turvaamisesta sisältyisi esitykseen erityissäännökset, jotka johtuvat näiden toimialojen oikeudellisesta erityisasemasta.
Elinkeino-,
liikenne- ja ympäristökeskuksen pääasiallisena tehtävänä olisi tukea alueellista kehittämistä hoitamalla valtionhallinnon toimeenpano- ja kehittämistehtäviä alueilla. Keskus
edistäisi yrittäjyyttä, työmarkkinoiden toimintaa, osaamista ja kulttuuria, liikennejärjestelmän toimivuutta ja liikenteen turvallisuutta, hyvää ympäristöä sekä luonnon ja
luonnonvarojen kestävää käyttöä sekä maahanmuuttoa, maahanmuuttajien kotouttamista ja työllistymistä alueilla.
Ehdotetussa laissa aluehallinnon viranomaisten tehtävät lueteltaisiin toimialoittain
yleisellä tasolla. Viranomaisten tehtävien yksityiskohtainen määrittely tapahtuisi esityksen mukaan erityislainsäädännön kautta. Kysymys olisi tehtävistä, joita voimassa olevan
lainsäädännön mukaisesti on hoidettu lääninhallituksissa, työ- ja elinkeinokeskuksissa,
tiepiireissä, alueellisissa ympäristökeskuksissa, ympäristölupavirastoissa ja työsuojelupiirien työsuojelutoimistoissa tai, joita on hoidettu keskushallinnossa, mutta ehdotetaan
nyt siirrettäväksi aluehallintoon. Paikallishallintoviranomaisista aluehallintovirastojen ohjaukseen kuuluisivat maistraatit sekä elinkeino-, liikenne- ja ympäristökeskusten ohjaukseen työ- ja elinkeinotoimistot. Erityisesti
elinkeino-, liikenne- ja ympäristökeskukset
toimisivat kiinteässä yhteistyössä maakunnan
liittojen ja kuntien kanssa.
Aluehallintovirastojen sekä elinkeino-, liikenne- ja ympäristökeskusten lukumäärästä,
toimialueista, nimistä ja toimipaikoista sekä
vastuualueista ehdotetaan säädettäväksi valtioneuvoston asetuksella. Vaikka aluehallintovirasto ja elinkeino-, liikenne- ja ympäristökeskus huolehtisi pääsäännön mukaan sille
säädettyjen tehtävien hoitamisesta toimialueellaan, voisi aluehallintovirasto ja elinkeino, liikenne- ja ympäristökeskus kuitenkin hoitaa tehtäviä myös useamman kuin yhden viraston tai keskuksen toimialueella, jos toimialueen laajentamisella voitaisiin tehostaa virastojen ja keskusten toimintaa ja valtion

24

HE 59/2009 vp

henkilöstö- ja muiden valtion voimavarojen
käyttöä, parantaa palvelujen saatavuutta tai
turvata tehtävissä tarvittavan erityisasiantuntemuksen saatavuus taikka jos toimialueen
laajentaminen olisi tarkoituksenmukainen
muun vastaavan syyn vuoksi. Voimassa olevan lääninhallituslain 3 §:n 3 momentin mukaan Ahvenanmaan lääninhallituksen tehtäviä ei ole voitu määrätä hoidettavaksi toisessa lääninhallituksessa. Tämä voimassa olevaan lakiin sisältyvä rajoitus huomioon ottaen olisi tarkoituksenmukaista, että myös jatkossa Manner-Suomen aluehallintovirastot
tai elinkeino-, liikenne- ja ympäristökeskukset vain poikkeustapauksissa voitaisiin määrätä hoitamaan tehtäviä Ahvenanmaan valtionviraston toimialueella.
Esityksen valmistelun yhteydessä on suunniteltu, että aluehallintovirastoja olisi kuusi ja
virastoilla olisi viisi vastuualuetta: 1) peruspalvelut, oikeusturva ja luvat, 2) poliisitoimi,
3) pelastustoimi ja varautuminen, 4) ympäristöluvat sekä 5) työsuojelu. Elinkeino-, liikenne- ja ympäristökeskuksia olisi kaikkiaan
viisitoista, joista yhdeksässä keskuksessa on
suunniteltu olevan kaikki kolme keskuksen
vastuualuetta: 1) elinkeinot, työvoima, osaaminen ja kulttuuri, 2) liikenne- ja infrastruktuuri sekä 3) ympäristö ja luonnonvarat.
Aluehallintovirastojen yleishallinnollinen
ohjaus kuuluisi valtiovarainministeriölle sekä
elinkeino-, liikenne- ja ympäristökeskusten
yleishallinnollinen ohjaus työ- ja elinkeinoministeriölle. Viranomaisten varsinaista toimintaa koskeva ohjaus jakautuisi kahteen
osaan: strategiseen ja toiminnalliseen ohjaukseen.
Strateginen ohjaus tapahtuisi asianomaisten
ministeriöiden yhteistyönä ja sitä koordinoisi
aluehallintovirastojen osalta valtiovarainministeriö sekä elinkeino-, liikenne- ja ympäristökeskusten osalta työ- ja elinkeinoministeriö. Maakunnan liitot osallistuisivat tarvittavin osin yhteistyössä edellä mainittujen ministeriöiden tai keskushallinnon virastojen
sekä aluehallintovirastojen kanssa strategisten tulostavoiteasiakirjojen valmisteluun sekä
niitä koskeviin neuvotteluihin.
Sen sijaan elinkeino-, liikenne- ja ympäristökeskusten strategiseen ohjaukseen maakunnan liitot osallistuisivat aina. Strategisen
ohjauksen kautta sovitettaisiin yhteen viran-

omaisissa edustettuina olevien eri hallinnonalojen tavoitteet ja pyrittäisiin varmistamaan aluehallinnon toimintaedellytykset sekä muodostamaan ohjaavien viranomaisten
yhteinen näkemystä siitä, miten valtakunnalliset eri hallinnonalojen tavoitteet sovitetaan
alueelliseen toimintaan. Tavoitteiden saavuttamiseksi ja alueiden näkemysten huomioonottamiseksi virastoille ja keskuksille esitetään
laadittavaksi strategia-asiakirjat ja jokaiselle
viranomaiselle erilliset strategiset tulostavoiteasiakirjat. Strategista ohjausta koordinoiva
ministeriö laatisi asiakirjat yhteistyössä muiden keskuksia ohjaavien ministeriöiden tai
keskushallinnon virastojen sekä asianomaisten aluehallinnon viranomaisten kanssa.
Maakunnan liitot osallistuisivat näiden asiakirjojen valmisteluun aina elinkeino-, liikenne- ja ympäristökeskusten osalta ja tarvittaessa aluehallintovirastojen osalta. Nämä
asiakirjat muodostaisivat strategisen ohjauksen perustan. Aluehallintoviraston strategiseen ohjaukseen liittyisi poikkeusmenettelyjä
poliisitoimen, työsuojelun ja ympäristölupaasioiden osalta.
Aluehallintovirastojen toiminnallisesta ohjauksesta vastaisivat omilla toimialoillaan oikeusministeriö, sisäasiainministeriö, valtiovarainministeriö, sosiaali- ja terveysministeriö, opetusministeriö, maa- ja metsätalousministeriö, työ- ja elinkeinoministeriö, ympäristöministeriö sekä Poliisihallitus tai se keskushallinnon virasto, jonka tehtäväksi ohjaus
on erikseen säädetty. Elinkeino-, liikenne- ja
ympäristökeskusten toiminnallisesta ohjauksesta vastaisivat omilla toimialoillaan sisäasiainministeriö, opetusministeriö, liikenneja viestintäministeriö, maa- ja metsätalousministeriö, työ- ja elinkeinoministeriö, ympäristöministeriö tai se keskushallinnon virasto,
jonka tehtäväksi ohjaus olisi säädetty. Toiminnallisessa ohjauksessa olisi kysymys virastolle kuuluvien eri hallinnonalojen tehtävien ja toimintojen hoitamista sekä palvelujen tuottamista koskevasta sektorikohtaisesta
ohjauksesta. Toiminnallisten tavoitteiden
saavuttamiseksi laadittaisiin asianomaisen
ministeriön tai keskushallinnon viraston johdolla toiminnallinen tulostavoiteasiakirja, tulossopimus, jossa sovittaisiin aluehallinnon
viranomaisten käytettävissä olevista resursseista ja operatiivisista tulostavoitteista.

HE 59/2009 vp
Esityksen mukaan aluehallintovirastoa johtaisi viraston johtaja, jonka valtioneuvosto
nimittäisi valtiovarainministeriön esityksestä
virkaan määräajaksi. Ahvenanmaan valtionvirastoa johtaisi esityksen mukaan maaherra,
jonka nimittämisestä säädetään Ahvenanmaan itsehallintolain 52 §:ssä. Elinkeino-,
liikenne- ja ympäristökeskusta johtaisi keskuksen johtaja, jona toimisi keskuksen yhden
vastuualueen johtaja oman toimensa ohella.
Valtioneuvosto määräisi keskuksen johtajan
määräajaksi tehtävään työ- ja elinkeinoministeriön esityksestä. Johtaja vastaisi aluehallinnon viranomaisen toiminnan tuloksellisuudesta ja sille asetettujen yhteisten tulostavoitteiden saavuttamisesta. Viraston ja keskuksen vastuualuetta johtaisi vastuualueen päällikkö, jonka toiminnallisesta ohjauksesta
päävastuussa oleva ministeriö tai keskushallinnon virasto nimittäisi. Päällikkö vastaisi
vastuualueen toiminnan tuloksellisuudesta ja
tulostavoitteiden saavuttamisesta ohjaavalle
ministeriölle tai keskushallinnon virastolle.
Poliisitoimen tehtäviä hoitavan vastuualueen
päällikön tehtävistä ja vastuista päättäisi kuitenkin Poliisihallitus. Poliisihallituksen tehtävistä säädettäisiin poliisin hallinnosta annetussa laissa ja sitä koskevassa asetuksessa.
Esityksen valmistelun yhteydessä selvitettiin myös välilliseen valtionhallintoon kuuluvien metsäkeskusten nykyistä tiiviimmän
toiminnallisen yhteyden aikaansaamista valtion aluehallinnon kanssa. Tähän esitykseen
sisältyy säännösehdotus, jonka mukaan elinkeino-, liikenne- ja ympäristökeskuksen johtoryhmätyöhön osallistuisi asiantuntijajäsenenä myös asianomaisen metsäkeskuksen
johtaja. Metsäkeskusten toiminnallista yhteyttä aluehallintoon pyritään tiivistämään
myös muilla toimenpiteillä. Metsäkeskukset
osallistuisivat muiden aluehallintoviranomaisten tavoin aluetason strategisen tulosohjausprosessiin. Maa- ja metsätalousministeriö sisällyttäisi aluetta koskevat tavoitteet asianomaisen metsäkeskuksen tulossopimukseen, johon otettaisiin muun muassa
maakunnan liittojen ja keskusten yhteistyön
tiivistämistä koskeva maininta sekä viittaus
metsäohjelman asemaan osana maakuntaohjelmaa. Alueellisten metsäohjelmien valmistelu kytkettäisiin maakunnan liittojen johdolla tapahtuvaan suunnitteluun ja ohjelmat kä-

25

siteltäisiin valmistelun aikana maakunnan
liittojen toimielimissä. Metsäkeskusten olisi
tarkoitus osallistua myös maakuntaohjelman
ja sen toteuttamissuunnitelman valmisteluun.
Keskusten tulostavoitteeksi otettaisiin myös
maakunnan liitojen avustaminen maakuntakaavan metsätaloutta koskevan osuuden valmistelussa. Lisäksi metsäkeskusten johtokuntien kokoonpanoa on tarkoitus uudistaa siten,
että niissä olisi elinkeino-, liikenne- ja ympäristökeskuksen sekä maakunnan liiton edustus. Metsäkeskusten toiminnallista yhteyttä
aluehallinnon kanssa pyritään tiivistämään
myös siten, että yhteisten toimitilojen ja tietojärjestelmien yhteiskäyttöä lisättäisiin.
Viimeksi mainitut ehdotukset eivät kuitenkaan edellytä sellaisia lainsäädäntötoimenpiteitä, jotka olisi sisällytettävä tähän esitykseen. Tarkempi arviointi metsäkeskusten
asemasta ja suhteesta muuhun aluehallintoon
tehdään vuoden 2009 loppuun mennessä.
Aluehallintovirastoja sekä elinkeino-, liikenne- ja ympäristökeskuksia koskevissa laeissa olisi edellä mainittujen seikkojen lisäksi
säännökset asioiden ratkaisuvallasta, työjärjestyksestä, virkojen täyttämisestä, valtion
edustamisesta, suoritteiden maksullisuudesta
ja muutoksenhausta. Laissa aluehallintovirastoista olisi myös säännökset valtion aluehallinnosta Ahvenanmaan maakunnassa, virkaavusta ja pakkokeinoista. Lakiin elinkeino-,
liikenne- ja ympäristökeskuksista sisältyisi
puolestaan säännökset yhteistyöstä maakunnan liittojen ja kuntien kanssa sekä omana
lukunaan säännökset työ- ja elinkeinotoimistoista, joissa säädettäisiin toimistojen tehtävistä, toimivallan määräytymisestä, ohjauksesta, johtamisesta, ratkaisuvallasta, työjärjestyksestä sekä virkoihin nimittämisestä.
Esityksen mukaan Ahvenanmaan maakunnassa olisi valtion aluehallinnon viranomaisena nykyisen lääninhallituksen sijasta Ahvenanmaan valtionvirasto, jota johtaisi maaherra. Tämän johdosta Ahvenanmaan itsehallintolakiin ehdotetaan tehtäväksi viraston nimen muuttumisesta aiheutuva tekninen muutos. Uudistuksessa ei ehdoteta muutoksia
Ahvenanmaan itsehallinnolliseen asemaan.

26

HE 59/2009 vp

Maakunnan liittojen asema ja tehtävät
Edellä mainittujen seikkojen lisäksi maakunnan liittojen aseman ja tehtävien uudistamiseksi esityksessä ehdotetaan myös alueiden kehittämislakia muutettavaksi. Muutokset koskisivat maakunnan liittojen tehtäviä,
yhteistoiminta-alueita ja niiden puitteissa
hoidettavia tehtäviä, päätöksenteon järjestämistä yhteistoiminta-alueilla, yhteistoimintaelintä ja sen valitsemista, yhteistoiminnasta
sopimista ja siihen velvoittamista, maakuntaohjelmien vaikuttavuuden lisäämistä alueiden kehittämisessä sekä muutoksenhakua yhteistoimintaelimen päätöksiin.
Maakunnan liittojen tehtäviä esitetään laajennettavaksi niin, että niiden vastuulle tulisi
käynnistää suunnitteluprosessit ja johtaa niihin liittyvää yhteistyötä alueellisten pitkän ja
keskipitkän aikavälin koulutustarpeiden ennakointia, liikennejärjestelmää sekä laajaalaisia luonnonvaroja ja ympäristöä koskevien suunnitelmien laatimiseksi. Ehdotuksen
tarkoituksena ei ole siirtää päätösvaltaa, vaan
maakunnan liitto koordinoisi näiden suunnitelmien alueellista laatimista. Maakunnan
liittojen vastuulle kuuluva yhteensovittaminen tarkoittaisi suunnitteluprosessien käynnistämistä ja siihen liittyvän yhteistyön johtamista.
Maakunnan liittojen yhteistoiminnan järjestämiseksi maa jaettaisiin esityksen mukaan maakunnan liittojen yhteistoimintaalueisiin. Yhteistoiminta-alueiden tulisi
muodostaa toiminnallisesti ja taloudellisesti
tarkoituksenmukainen kokonaisuus tehtävien
hoitamiselle. Yhteistoiminta-aluejako tulisi
esityksen mukaan ottaa huomioon, kun muodostetaan sellaisten elinkeino-, liikenne- ja
ympäristökeskusten toimialueita, joissa hoidetaan kaikkia keskuksen toimialaan kuuluvia tehtäviä.
Yhteistoiminnan piiriin kuuluisivat esityksen mukaan tehtävät, jotka olisivat alueen
pitkäjänteisen kehittämisen kannalta merkittäviä, sisältyisivät maakuntaohjelmiin ja niiden toteuttamissuunnitelmiin tai muihin alueiden kehittämiseen merkittävästi vaikuttaviin suunnitelmiin sekä koskisivat yhteistoiminta-aluetta yhteisesti. Tietyin laissa säädetyin edellytyksin yhteistoiminnan piiriin voitaisiin ottaa muitakin edellä mainitun kaltai-

sia tehtäviä. Yhteistoiminta-alueeseen kuuluvien maakunnan liittojen jäsenkuntien olisi
sovittava yhteistoiminnan piiriin kuuluvien
asioiden käsittelyn ja päätöksenteon järjestämisestä joko yhteisessä toimielimessä tai
siten, että päätösvaltaa käyttäisivät maakunnan liitot yhtäpitävin päätöksin.
Maakunnan liitot ja niiden jäsenkunnat
vastaisivat yhteistoiminnan järjestämisestä ja
yhteistoiminta-alueiden
muodostamisesta.
Jos ne eivät saisi sovittua näistä asioista, voisi valtioneuvosto esityksen mukaan velvoittaa asianomaiset maakunnan liitot aloittamaan yhteistoimintaa koskevat neuvottelut ja
määrätä muista tähän liittyvistä asioista. Valtioneuvoston määräys olisi voimassa vain
siihen saakka, kunnes yhteistoimintaalueeseen kuuluvien maakunnan liittojen jäsenkunnat olisivat toisin sopineet.
Esitykseen sisältyy myös alueiden kehittämislain muuttamista koskevat säännökset
maakuntaohjelmien ja niiden toteuttamissuunnitelmien vaikuttavuuden lisäämisestä
alueiden kehittämisessä. Esityksen mukaan
viranomaisten tulisi ottaa toiminnassaan
huomioon maakuntaohjelmat ja niiden toteuttamissuunnitelmat, edistää niiden toteuttamista ja arvioida toimenpiteidensä vaikutuksia aluekehitykseen sekä huolehtia, ettei toimenpiteillä vaikeutettaisi niiden toteuttamista. Lisäksi viranomaisten olisi pyydettävä
maakunnan liitolta lausunto sellaisista alueen
kehittämisen kannalta merkittävistä suunnitelmista ja toimenpiteistä, jotka merkittävästi
poikkeaisivat maakuntaohjelmasta tai eivät
sisältyisi maakuntaohjelmaan, sekä arvioitava niiden vaikutuksia alueen kehitykseen. Jos
viranomainen aikoisi poiketa maakunnan liiton lausunnosta, sen olisi perusteltava poikkeaminen neuvoteltuaan sitä ennen asiasta
maakunnan liiton kanssa.
4
4.1

Esityksen vaikutukset
Taloudelliset vaikutukset

Vaikutukset julkiseen talouteen
Aluehallintouudistuksen piiriin kuuluvien
valtion viranomaisten kehysmääräraha valtion talousarviossa on noin 260 miljoonaa euroa. Suurin osa uudistuksen taloudellista vai-

HE 59/2009 vp
kutusta on tämän määrärahan uudelleen kohdistamista valtion talousarviossa elinkeino-,
liikenne- ja ympäristökeskuksille ja aluehallintovirastoille. Uudelleen kohdennettavat
määrärahat määritellään yksityiskohtaisesti
valtion talousarvion valmistelun yhteydessä.
Maakunnan liittojen tehtäväksi siirtyy lääninhallituksista opetusministeriön hallinnonalan Euroopan aluekehitysrahaston rakennerahastotehtävien hoito ja samalla tehtäviä hoitanut henkilöstö. Tämän henkilöstön
palkkaukset on kuitenkin maksettu hankkeiden teknisen tuen määrärahasta, joten tällä
siirrolla ei ole talousarviovaikutusta. Lisäksi
maakunnan liitoille ehdotetaan siirrettäväksi
eräitä tehtäviä, joissa tulee siirtää valtion viranomaisen toimintamenomomentilta rahoitus tarvittavan henkilöstön palkkauksiin ja
toiminnan ylläpitokustannuksiin. Tällainen
tehtävä on esimerkiksi ehdotettu yhteispalvelun edistämisvastuun siirto maakunnan liitoille.
Uudistus vaatii suhteellisen suuria tietoteknisiä uudistuksia ja investointeja järjestelmien yhtenäistämiseksi ja virastojen tarkoituksenmukaisen organisoitumisen mahdollistamiseksi. Aluehallintovirastojen ja elinkeino-,
liikenne- ja ympäristökeskusten perustamisen
edellyttämät kertaluonteiset vuosille 2009 2012 ajoittuvat IT- kustannukset ovat noin 6
miljoonaa euroa. Muutoshankkeen kustannukset muodostuvat henkilöstökustannuksista, konsultointikustannuksista sekä laite-, tietoliikenne- ja ohjelmistoinvestoinneista. Kustannukset ajoittuvat pääosin vuosille 2009 ja
2010. Ennen uusien virastojen toiminnan
käynnistämistä tarvittaviin IT- investointeihin on myönnetty vuosille 2008 ja 2009 yhteensä 3 180 000 euroa. Perustamisvaiheen
jälkeen IT-toimintojen yhtenäistämisellä, tietovarantojen ja järjestelmien integroinnilla
sekä henkilöstöresurssien käytön tehostumisella saavutetaan reaalisia kustannussäästöjä
nykytilanteeseen verrattuna.
Myös toimitilajärjestelyistä aiheutuu muuttokustannuksia ja kalustehankintoja. Toimitilajärjestelyjen osalta kustannukset eivät kuitenkaan ole suuria ja pitemmällä tähtäyksellä
toimitiloissakin päästään entistä tiiviimpiin ja
tarkoituksenmukaisiin ratkaisuihin, joista
koituu säästöjä. Sekä IT- että toimitilamuutoksista aiheutuvat kertaluonteiset kustan-

27

nukset on tarkoitus hoitaa valtion menokehysten puitteissa määrärahoja uudelleen kohdentamalla ja käyttämällä hyväksi tuottavuustavoitteiden saavuttamisesta syntyviä
säästöjä.
Aluehallintouudistukselle on asetettu tuottavuustavoite. Tavoitteen mukaisesti vuosina
2012-2015 uudistuksen piiriin kuuluvasta
valtion aluehallinnosta vähenee henkilöstö 640 henkilötyövuoden verran. Lisäksi uusiin aluehallintoviranomaisiin koottaviin virastoihin ja toimintoihin kohdennetut vuoteen
2011 mennessä toteutettavat henkilötyövuosien vähennykset siirtyvät uusille aluehallintoviranomaisille. Tämä merkitsee sitä, että
uusiin aluehallintoviranomaisiin kohdentuva
tuottavuustavoite on vuosina 2010-2015 yhteensä 1 136 henkilötyövuotta. Osa säästyvistä henkilöstömenoista käytetään mm. tuottavuutta ja palvelukykyä parantaviin toiminnan
kehittämis- ja tietoteknisiin hankkeisiin. Valtiontaloudellinen vaikutus tulee silloin olemaan vuoden 2015 tasolla noin 25 miljoonan
euron menotason vähennys vuodessa.
Keskushallinnosta siirtyy suunnitelmien
mukaan aluehallintoon tehtäviä noin 28 henkilötyövuoden verran. Vastaavasti määrärahoja siirtyy valtion talousarviossa noin
900000 euroa. Osa siirtyvistä tehtävistä on
rakennerahastoihin liittyviä ja siten osittain
hankkeiden teknisellä tuella rahoitettuja.
Uudistukseen liittyy myös maakunnan liittojen roolin kasvu alueellisten kehittämismäärärahojen suuntaamisessa sekä yhteispalvelun kehittämisessä. Maakunnan liitoille
aiheutuvien kustannusten kattaminen tapahtuisi kehysten puitteissa ja kustannusneutraalisti.
4.2

Vaikutukset viranomaisten toimintaan

Yleistä
Valtion aluehallinto kootaan esityksen mukaan kahteen viranomaiseen, aluehallintovirastoon sekä elinkeino-, liikenne- ja ympäristökeskukseen. Nykyisten lääninhallitusten,
työ- ja elinkeinokeskusten, alueellisten ympäristökeskusten, ympäristölupavirastojen,
tiepiirien, Merenkulkulaitoksen yhteysalusliikenneyksikön ja työsuojelupiirien tehtävät

28

HE 59/2009 vp

organisoidaan osaksi näitä virastoja. Tämä
tarkoittaa, että edellä mainittujen viranomaisten johtamis- ja ohjausjärjestelmä, tehtävät ja
rakenteet organisoidaan uudelleen. Myös viranomaisten aluejaot sekä toimipaikkaverkosto muuttuvat. Hanke aiheuttaa näin ollen
valtion aluehallinnossa merkittävän organisaatiorakenteellisen muutoksen, jolla on vaikutuksia viranomaisten toimintaan, tehtäviin
ja henkilöstöön.
Aluehallintovirastolla olisi kuusi päätoimipaikkaa ja kuusi muuta toimipaikkaa Manner-Suomessa. Aluehallintovirastoissa ympäristölupavastuualue sijoittuisi neljään, poliisin vastuualue kolmeen ja työsuojelun vastuualue viiteen aluehallintovirastoon. Elinkeino-, liikenne- ja ympäristökeskuksella olisi 15 päätoimipaikkaa ja kaksi muuta toimipaikkaa. Elinkeino-, liikenne- ja ympäristökeskuksista rakentuisi erilaisia sen mukaan
miten kyseiseen elinkeino-, liikenne- ja ympäristökeskukseen tehtäviä sijoitettaisiin.
Liikenne ja infrastruktuuri -vastuualueen tehtävät hoidettaisiin yhdeksästä keskuksesta,
ympäristö ja luonnonvarat -vastuualueen tehtävät 13 keskuksesta sekä elinkeinot, työvoima, osaaminen ja kulttuuri -vastuualueen
tehtävät 15 keskuksesta. Kuuteen elinkeino-,
liikenne ja ympäristökeskukseen muodostettaisiin maahanmuuttoyksiköt. Niissä elinkeino-, liikenne- ja ympäristökeskuksissa, joissa
ei olisi kaikkia kolmea vastuualuetta, olisi
kuitenkin tarvittava määrä puuttuvien vastuualueiden palveluja tarjoavaa henkilöstöä.
Henkilöstön työskentelypaikkakunnat päätettäisiin ao. viranomaisen vastuualueen työjärjestyksellä.
Ruotsinkielisen asioinnin turvaamiseksi
Etelä-Pohjanmaalle perustettavan elinkeino-,
liikenne- ja ympäristökeskuksen ympäristö ja
luonnonvarat-päävastuualueen sekä liikenneja infrastruktuuri-päävastuualueen palveluja
olisi tarkoitus kehittää niin, että asiakkaita
palvellaan tulevaisuudessakin sekä Seinäjoella että Vaasassa. Palvelutarjonnasta tehdään
jatkovalmistelussa erillinen suunnitelma.
Palvelut pyritään tulevaisuudessa tuottamaan
ensisijaisesti sillä henkilöstöllä, joka on jo
paikkakunnalla. Vaikka ympäristö ja luonnonvarat- sekä liikenne ja infrastruktuuripäävastuualueet ovat Seinäjoella, integroidaan Vaasaan jäävä henkilöstö toiminnalli-

seksi osaksi Pohjanmaalle perustettavaa elinkeino-, liikenne- ja ympäristökeskusta siten,
että voidaan parantaa asiakaspalvelua ja tuottavuutta.
Nykyisten valtion aluehallinnon viranomaisten kokoaminen kahteen monialaiseen
viranomaiseen merkitsee näille viranomaisille kuuluvien tehtävien hoitamista jatkossa
organisatorisesti ja hallinnollisesti monipuolisemmassa ja laajemmassa toimintaympäristössä kuin aiemmin. Uudistuksella on mahdollista saada aikaan synergiahyötyjä, kun eri
alojen toimijoita kootaan yhteen viranomaiseen. Uudistus mahdollistaisi eri toimialojen
hyvän vuorovaikutuksen ja yhteistyön jo asioiden valmisteluvaiheessa.
Valtion aluehallinnon viranomaisten uusi
ohjausmalli tulee lisäämään merkittävästi
strategiseen ja toiminnalliseen ohjaukseen
osallistuvien ministeriöiden ja keskusvirastojen välistä yhteistyötä sekä maakunnan liittojen osallistumista aluehallinnon viranomaisten strategiseen suunnitteluun ja ohjaukseen.
Eri hallinnonalan tavoitteiden yhteensovittaminen ja aluehallinnon toimintaedellytysten
parantaminen edellyttää ministeriöiden yhteistyössä muodostamaa näkemystä siitä, miten valtakunnalliset tavoitteet sovelletaan
alueelliseen toimintaan.
Opetusministeriön ja ympäristöministeriön
toimialan tehtävien ja asiantuntemuksen jakautuminen aluehallintovirastoille ja elinkeino-, liikenne- ja ympäristökeskuksille tulee
edellyttämään kiinteää yhteistyötä alueen viranomaisten välillä.
Aluehallintovirastoihin sekä elinkeino-, liikenne- ja ympäristökeskuksiin koottavissa
viranomaisissa on jo nyt sangen laajassa käytössä toimintamalli, jossa yksi tai useampi virasto hoitaa määrättyä tehtävää oman alueensa lisäksi laajemmalla alueella tai valtakunnallisesti. Kyseiset tehtävät ovat joko alueellisia tai valtakunnallisia, keskushallinnosta
siirrettyjä tehtäviä. Tämä toimintamalli voisi
erityisasiantuntemusta edellyttävien tehtävien
lisäksi koskea tukitehtäviä, kuten esimerkiksi
talous- ja henkilöstöhallinnon, tietohallinnon,
tietopalvelun, viestinnän, toimitilahallinnon
ja hankintatoimen tukitehtäviä. Toimintamalli voisi koskea myös työntasausta koskevia järjestelyjä. Vakiintuneita ja hyväksi havaittuja erikoistumisratkaisuja on tarkoitus

HE 59/2009 vp
edelleen käyttää. Toimintamallin käyttöä on
myös tarkoitus mahdollisuuksien mukaan
laajentaa uusissa aluehallinnon viranomaisissa.
Nykyisillä aluehallintoviranomaisilla on
käytössä kaikkiaan noin 310 tietojärjestelmää. Aluehallinnon kokoaminen luo edellytykset tietojärjestelmien yhtenäistämiselle ja
yhteiskäytön lisäämiselle sekä yhteistyölle
tietojärjestelmien hankinnassa, kehittämisessä ja ylläpidossa.
Aluehallintovirastot sekä elinkeino-, liikenne- ja ympäristökeskukset voivat monitoimialaisina viranomaisina, joiden henkilökunnalla on laaja eri alojen asiantuntemus ja
joiden sidosryhmäverkostot ovat alueellisesti
varsin kattavat, nykyistä paremmin neuvoa,
ohjata ja palvella asiakkaitaan näiden eri
elämäntilanteissa. Aluehallintovirastoissa sekä elinkeino, - liikenne- ja ympäristökeskuksissa tullaan soveltamaan monikanavaisuutta
palvelujen tarjonnassa asiakkaille. Palveluita
tarjotaan asiakkaille asiointipalveluna, sähköisenä palveluna ja asiantuntijapalveluna.
Monikanavaisuus vaatii sitä tukevaa selkeää
työjakoa ja työn organisointia. Se vaatii
myös henkilöstöltä laaja-alaista osaamista.
Erityisesti se vaatii tietoteknisiä valmiuksia,
joita tulee lisätä, sillä palvelutarjonta siirtyy
tulevaisuudessa entistä voimakkaammin sähköisiin palvelukanaviin. Sähköisen asioinnin
käyttö ja siihen liittyvien palvelujen rakentaminen vaatii organisaatiolta myös taloudellisia resursseja. Monikanavaisuus voi aiheuttaa asiakkaille myös ongelmatilanteita, joiden vähentämiseksi ja välttämiseksi viranomaiselta vaaditaan ennakoivaa ja aktiivista
tiedottamista sekä asiakkaiden neuvontaa.
Palvelukanavien tehokas hyödyntäminen
asettaa tietojärjestelmät keskeiseen rooliin,
erityisesti edellytetään toimivia asianhallinnan ja sähköisten palveluiden järjestelmiä.
Aluehallintovirastoissa sekä elinkeino-, liikenne- ja ympäristökeskuksissa tullaan soveltamaan myös laadun kehittämisen menetelmiä. CAF-arviointimallin käyttöönotto
tuottaa tärkeätä tietoa menettelytapojen kehittämiseen ja sitä kautta sillä on vaikutusta
myös asiakastyytyväisyyden myönteiseen
kehittymiseen. Prosessityön avulla ymmärretään paremmin toimintaa, selkeytetään vastuita ja yhdenmukaistetaan toimintatapoja.

29

Prosessien parantamisen kautta päästään
myös toiminnan tehostamiseen ja laadun parantamiseen.
Vaikutukset henkilöstöön
Aluehallinnon uudistamishankkeella vastataan viranomaistoiminnan tulevaisuuden
haasteisiin. Muutos on mahdollisuus myös
henkilöstölle. Laajemman toimialan omaavat
viranomaiset tarjoavat henkilöstölle mahdollisuuden monipuolisiin työtehtäviin sekä
osaamisen ja asiantuntijuuden kehittämiseen
ja siten uralla etenemiseen.
Aluehallinnon uudistuksen yhteydessä
noudatetaan hyvää henkilöstöpolitiikkaa ja
johtamista
valtion
yhteistoimintalain
(651/1988) ja -sopimuksen mukaisesti. Henkilöstön tiedonsaannista ja vaikutusmahdollisuuksista huolehditaan uudistusta toteutettaessa.
Uudistuksessa mukana olevien viranomaisten henkilöstömäärä oli hankkeessa tehdyn
henkilöstökartoituksen mukaan vuoden 2007
lopussa noin 5 900 henkilötyövuosina mitattuna. Elinkeino-, liikenne- ja ympäristökeskuksiin tulee siirtymään noin 4 400 henkilötyövuotta lääninhallituksista, tiepiireistä, työja elinkeinokeskuksista ja alueellisista ympäristökeskuksista. Aluehallintovirastoihin tulee siirtymään noin 1 500 henkilötyövuotta
lääninhallituksista, työsuojelupiireistä, alueellisista ympäristökeskuksista ja ympäristölupavirastoista. Erityisesti muutos kohdistuu
niiden viranomaisten henkilöstöön, joissa
nykyisten viranomaisten tehtävät jakaantuvat
osin kumpaankin viranomaiseen ja mahdollisesti maakunnan liittoihin. Näitä viranomaisia ovat lääninhallitukset, ja ympäristökeskukset.
Aluehallinnon uudistamishankkeen välittömänä seurauksena ei ole henkilöstön määrän supistuminen. Toisaalta hankkeen seurauksena ei kokonaisuutta tarkastellen synny
myöskään henkilöstön lisäystarpeita.
Määräaikaisissa palvelussuhteissa olevaa
henkilöstöä kohdellaan tasapuolisesti ja yhdenvertaisesti vakinaisessa virka- tai työsuhteessa olevien kanssa muutoksen toteutuksessa. Muutos ja tehtävien siirtäminen uusiin viranomaisiin ei ole peruste olla jatkamatta
määräaikaista palvelussuhdetta.

30

HE 59/2009 vp

Aluehallintovirastojen ja elinkeino-, liikenne ja ympäristökeskusten osalta määritellään
sen henkilöstön tehtävät, joka tarjoaa palveluja niissä aluehallintovirastoissa ja elinkeino, - liikenne- ja ympäristökeskuksissa, joissa ei ole kaikkien vastuualueiden tehtäväkokonaisuuksia. Tältä osin henkilöstövaikutukset voidaan arvioida näiden tehtävämäärittelyiden jälkeen. Aluehallintovirastojen ja
elinkeino-, liikenne- ja ympäristökeskusten
toimipaikkojen sijoittuminen ja niiden välinen työnjako tulee aiheuttamaan jonkin verran henkilöstön siirtymistarvetta.
Asetustason säännöksin toteutettavat aluejaot saattavat vaikuttaa joidenkin alueiden
aluehallintoviranomaisten henkilöstöresurssitarpeeseen. Tämä koskisi erityisesti elinkeino-, liikenne- ja ympäristökeskusten osalta
tiepiirien ja ympäristökeskusten toimintoja ja
aluehallintovirastojen osalta nykyisten lääninhallitusten toimintoja ja ympäristölupaasioita.
Aluehallintoviranomaisille suunnitellut erikoistumistehtävät olisivat pääosin jo nykyisissä aluehallintoviranomaisissa erikoistumistehtävinä hoidettuja ja sijoittuisivat siihen
organisaatioon, joka perustetaan niitä nykyisin hoitavan organisaation tilalle. Erikoistumistehtäviin käytettävien henkilötyövuosien
määrä aluehallintovirastoissa olisi 45-48
henkilötyövuotta ja elinkeino-, liikenne- ja
ympäristökeskuksissa 185 henkilötyövuotta.
Uusien erikoistumistehtävien sijoittamisessa
yksi ratkaiseva tekijä on henkilöstön osaaminen. Erikoistumisessa on tarkoitus edetä maltillisesti.
Ydintoimintoja tukevien tehtävien (tukitehtävät - talous- ja henkilöstöhallinto, tietohallinto, tietopalvelu, viestintä, toimitilahallinto
ja hankintatoimen tuki) hoitamiseen käytetyt
henkilötyövuodet ovat 960. Tukitehtäviä on
tarkoitus koota toisaalta elinkeino-, liikenneja ympäristökeskuksissa ja toisaalta aluehallintovirastoissa. Koottaviin tukitehtäviin käytettävien henkilötyövuosien määrä aluehallintovirastoissa olisi 33-37 henkilötyövuotta
ja elinkeino-, liikenne- ja ympäristökeskuksissa 65 henkilötyövuotta, jonka lisäksi alueellisen tietohallintopalvelut-yksikön henkilötyövuosien määrä olisi 155 henkilötyövuotta. Osa näihin toimintoihin kuuluvista tehtävistä hoidettaisiin kussakin virastossa. Kus-

sakin aluehallintovirastossa hoidettavat tukitehtävät sijoitettaisiin pääsääntöisesti viraston päätoimipaikkaan ottaen huomioon asetetut tuottavuustavoitteet ja erikoisosaamisen
säilyminen.
Tarvittavat siirtymiset toiselle työssäkäyntialueelle eivät ole uudistuksen laajuuteen
nähden merkittäviä. Tavoitteena on, että
kolmen vuoden siirtymäkauden aikana tarvittava henkilöstön sijoittuminen uusiin toimipaikkoihin voidaan tehdä hallitusti ja henkilöstösiirrot paikkakuntien välillä voidaan
tehdä vapaaehtoisuuden pohjalta ja eläköitymistä hyödyntäen siirtämällä avoimiksi tulevia virkoja tai tehtäviä. Tehtävien hoitamisessa hyödynnettäisiin myös verkostomaista
toimintatapaa. Tehtäviä voitaisiin hoitaa aikaisemmassa toimipaikassa enintään kolmen
vuoden ajan aluehallintouudistuksen voimaan tulosta lukien. Näistä viranomaisten sisäisistä tehtävien siirroista ja siirtymäajan
käytöstä päättäisi perustettava virasto.
Organisoitaessa Etelä-Pohjanmaalle ja Pohjanmaalle perustettavien elinkeino-, liikenneja ympäristökeskusten toimintaa eri toimipaikkoihin palvelut pyrittäisiin tuottamaan
ensisijaisesti sillä henkilöstöllä, joka on jo
paikkakunnalla ja mahdolliset henkilöstösiirrot paikkakuntien välillä toteuttamaan vapaaehtoisuuden pohjalta sekä eläköitymistä hyödyntäen.
Aluehallinnon uudistuksen vaikutuksesta
ylimmän johdon määrä aluehallintovirastoissa ja elinkeino-, liikenne- ja ympäristökeskuksissa tulee vähenemään. Samoin ylimmän
johdon alaisten päälliköiden määrä uusissa
aluehallintoviranomaisissa tulee vähenemään. Nykyisten osastopäälliköiden ja yksiköiden päälliköiden virkojen nimet tullaan
muuttamaan vastaamaan näiden henkilöiden
tehtäviä perustettavissa aluehallintoviranomaisissa.
Välillisesti aluehallinnon uudistaminen aiheuttaa henkilöstön määrän vähenemistä
aluehallinnossa, sillä se on yksi vuoden 2009
kehyspäätöksen sisältämistä valtionhallinnon
tuottavuutta lisäävistä toimenpiteistä. Aluehallinnon uudistus ja siinä toteutettavat toiminta-alue- ja organisatoriset muutokset sekä
toimintatapojen kehittäminen mahdollistavat
tuottavuustavoitteiden saavuttamisen. Elinkeino-, liikenne- ja ympäristökeskuksille ja

HE 59/2009 vp
aluehallintovirastoille siirtyy uudistuksessa
mukana olevilta virastoilta ensimmäiseltä
tuottavuusohjelmakaudelta vuosina 2010 ja
2011 436 henkilötyövuoden vähennystavoite.
Lisäksi aluehallinnon uudistamishankkeelle
on kohdennettu vuosille 2010 ja 2011 60
henkilötyövuoden tuottavuustavoite. Tämän
lisäksi tavoitteena on henkilöstötarpeen aleneminen vuosien 2012–2015 välisenä aikana
aluehallintovirastoissa (valtiovarainministeriön ja sosiaali- ja terveysministeriön hallinnonaloilla) ja elinkeino-, liikenne- ja ympäristökeskuksissa (työ- ja elinkeinoministeriön
hallinnonala) yhteensä 640 henkilötyövuodella. Nämä vähennysvelvoitteet merkitsevät
uusien virastojen käynnistymisen jälkeisen
viiden vuoden aikana lähes 20 %:n henkilötyövuosivähennystä virastojen nykyhenkilöstön määrään verrattuna.
Kokonaisuudessaan vanhuuseläkepoistuma
vuosina 2008-2015 vaihtelee viranomaisten
välillä. Kun TE- keskusten nykyisistä tehtävistä poistuu vajaa 20 % henkilöstöstä, niin
sitä vastoin työsuojelupiirien poistuma on lähes kaksinkertainen eli 37 % henkilöstöstä.
Tehdyn kartoituksen mukaan hankkeessa
mukana olevissa valtion aluehallintoviranomaisissa eläkepoistuma (64 vuotta täyttävät)
on vuosina 2008–2011 yhteensä 721 henkilöä ja vuosina 2012 – 2015 yhteensä 838
henkilöä. Yhteensä vuosien 2008 – 2015 aikana hankkeessa mukana olevasta henkilöstöstä poistuu 1599 henkilöä, joka tarkoittaa
noin 27 % nykyhenkilöstöstä.
Esityksen kohteena olevien viranomaisten
virka- ja työsopimussuhteinen henkilöstö sekä vastaavat virat ja tehtävät, lukuun ottamatta lakkautettavia erittelyvirkoja ja muita lakkautettavia johtajanvirkoja, siirtyisivät asianomaiseen elinkeino-, liikenne- ja ympäristökeskukseen, aluehallintovirastoon tai maakunnan liittoon. Lakkautettavien virkojen tilalle perustettaisiin uudet virat, joihin kyseinen henkilöstö suostumuksensa mukaan nimitettäisiin. Määräaikaisia tehtäviä hoitava
henkilöstö siirtyisi asianomaiseen elinkeino-,
liikenne- ja ympäristökeskuksen tai aluehallintoviraston tai maakunnan liiton palvelukseen määräaikaisen palvelussuhteen keston
ajaksi. Virkojen siirtymiseen tarvittaisiin virkamiehen suostumus, mikäli virka siirtyisi
työssäkäyntialueelta toiselle. Siirtyvä henki-

31

löstö säilyttäisi siirtymähetkellä palvelussuhteeseen liittyvät oikeudet ja velvollisuudet
sekä euromääräisen palkkansa. Muutoin uudistuksen yhteydessä muutoksen johtaminen
ja muutosturva toteutettaisiin sekä nykyisen
henkilöstön asema järjestettäisiin ja palvelussuhteen pysyvyys turvattaisiin siten kuin
6.11.2007 annetussa valtiovarainministeriön
päätöksessä ja valtioneuvoston 23 päivänä
maaliskuuta.2006 antamassa periaatepäätöksessä todetaan.
4.3

Ympäristövaikutukset

Esityksellä ei ole välittömiä vaikutuksia
ympäristöön. Ympäristölupa-asioiden keskittäminen aluehallintovirastoon parantaisi kuitenkin päätösten laatua ja mahdollistaisi resurssien joustavan käytön. Muiden ympäristöasioiden hoitaminen elinkeino-, liikenne- ja
ympäristökeskuksessa parantaisi ympäristönäkökohtien huomioon ottamisen mahdollisuuksia keskuksen toimialoilla. Koska elinkeino-, liikenne- ja ympäristökeskukset olisivat kiinteässä yhteistyössä maakunnan liittojen ja alueen muiden toimijoiden kanssa,
ympäristönäkökohdat voitaisiin ottaa jo
suunnittelun varhaisessa vaiheessa huomioon. Lisäksi se mahdollistaisi eri toimialojen
nykyistä paremman yhteistyön jo asioiden
valmisteluvaiheessa. Tätä kautta elinkeino-,
liikenne- ja ympäristökeskuksen toiminta tehostuisi ja asiakkaiden palvelu parantuisi.
4.4

Yhteiskunnalliset vaikutukset

Vaikutukset valtion aluehallintoviranomaisten asiakkaisiin
Esityksellä on vaikutuksia kansalaisten asiointiin viranomaisten kanssa. Eri aluehallintoviranomaisten toimintojen kokoaminen
aluehallintovirastoon sekä elinkeino-, liikenne- ja ympäristökeskukseen mahdollistaa nykyistä laadukkaampien ja tehokkaampien
monikanavaisten ja paikasta riippumattomien
palvelumallien kehittämisen. Asiakassegmentoinnin ja yhteisten asiakkuuksien kautta
on mahdollista löytää synergiaetuja asiakkaille suunnattujen palvelukokonaisuuksien
rakentamisessa.

32

HE 59/2009 vp

Monikanavaisuuden kehittäminen tarjoaa
valtion aluehallinnon viranomaisten asiakkaille selkeät palvelukanavat, joiden kautta
he saavat palveluja. Monimuotoinen palvelurakenne varmentaa osaltaan uudistuksen onnistumista asiakkaan näkökulmasta. Verkkopalvelun osuuden kasvaminen parantaa palveluiden saatavuutta niiden asiakkaiden osalta, joilla on mahdollisuus ja osaaminen verkkopalveluiden käyttöön. Verkkopalvelu
mahdollistaa usein asiakkaalle myös nopeamman, helpomman ja kustannuksiltaan alhaisemman asioinnin. Lisäksi verkkopalvelut
ovat käytettävissä silloin, kun asiakas niitä
tarvitsee. Verkkopalvelujen tarjonta tukee
myös kestävän kehityksen tavoitteita.
Elinkeino- liikenne-, ja ympäristökeskusten
alaiset työ- ja elinkeinotoimistot palvelevat
yrityksiä, henkilöasiakkaita ja yhteisöjä.
Viimeksi mainittuja ovat lähinnä kunnat ja
kolmannen sektorin toimijat. Toimistojen
tehtävänä on edistää työvoiman saatavuuden
turvaamista ja työllisyyden parantamista,
toimeenpanna julkinen työvoimapalvelu,
edistää maahanmuuttajien kotoutumista, tarjota yrityspalveluihin liittyvää neuvontaa sekä hoitaa muut sille määrätyt tehtävät. Työja elinkeinotoimistoverkostoa olisi mahdollista käyttää tarvittaessa hyväksi elinkeino-,
liikenne- ja ympäristökeskusten palvelukanavana.
Työ- ja elinkeinotoimistot tuottavat palvelunsa joko itse tai kumppanuus- tai verkostotoiminnan kautta taikka ostopalveluina ulkopuolisilta palvelutuottajilta. Monikanavainen
palvelumalli, verkko-, puhelin- ja CCpalvelut sekä henkilökohtainen palvelu, hyödynnetään täysimääräisesti. Työnvälitys on
työ- ja elinkeinotoimistojen ydinpalvelu.
Toimistot toimivat seudullisten yrityspalvelujen verkostossa työmarkkinoiden asiantuntijana ja huolehtivat erityisesti osaavan työvoiman saamisesta yritysten ja yhteisöjen
käyttöön.
Uudistuksen täytäntöönpanon yhteydessä
on tarkoitus tukeutua julkisen hallinnon yhteispalvelusta (223/2007) annetussa laissa
tarkoitettuun yhteispalveluun ja ottaa huomioon myös yhteispalvelun laajentamissuunnitelmien antamat mahdollisuudet. Aluehallinnon viranomaisten omat fyysiset työpisteet
vähennevät, mutta niitä voidaan korvata yh-

teispalvelupisteillä, joiden merkitys kasvaa
asiointi- ja asioiden vireille tulopaikkoina.
Yhteispalvelupisteissä työskentelevien palvelusihteereiden avulla kyetään parantamaan
asiakkaiden neuvontaa myös sähköisessä asioinnissa. Sähköisen ajanvarausjärjestelmän
avulla asiakkaalla on mahdollisuus varata aika asiantuntijan tapaamiselle yhteispalvelupisteessä.
Vaikutukset yrityksiin
Esityksen mukaan elinkeino-, liikenne- ja
ympäristökeskuksen toiminta-ajatuksena olisi
tukea alueellista kehittämistä hoitamalla valtionhallinnon toimeenpano- ja kehittämistehtäviä alueilla. Tässä tarkoituksessa keskus
edistäisi muun muassa yrittäjyyttä.
Asiakaslähtöisesti, tehokkaasti ja tuloksellisesti toimivalla aluehallinnolla on keskeinen merkitys yritysten toimintaedellytysten
parantamisen ja kehittämisen kannalta. Esityksen mukaan elinkeino-, liikenne- ja ympäristökeskuksen tehtävänalaan kuuluisivat
kaikki keskeiset yritysten toimintaympäristöön vaikuttavat asiat. Keskuksen elinkeinot,
työvoima,
osaaminen
ja
kulttuurivastuualueeseen kuuluvien, suoraan yrittäjyyttä edistävien ja elinkeinotoimintaa tukevien tehtävien lisäksi keskuksen toimialaan
kuuluisivat yritysten toimintaan olennaisesti
vaikuttavat tehtäväkokonaisuudet liikenne ja
infrastruktuuri- sekä ympäristö ja luonnonvarat-vastuualueilta. Tällaisia yritysten toimintaan vaikuttavia tehtäväkokonaisuuksia olivat
esimerkiksi tie- ja liikenneolojen suunnittelu,
liikennelupa-asiat, julkisen liikenteen järjestämiseen liittyvät tehtävät sekä alueiden
käyttöön ja ympäristönsuojeluun liittyvät tehtävät.
Edellä mainittujen toimintojen yhdistämisen ja siitä saatavan synergiahyödyn voidaan
arvioida luovan perustettaviksi ehdotettaville
elinkeino-, liikenne- ja ympäristökeskuksille
mahdollisuuden muodostaa selkeä näkemys
alueensa tilanteesta ja alueen yritysten toimintaedellytyksiä koskevista tarpeista. Tämän voidaan puolestaan arvioida edistävän
keskuksen mahdollisuuksia edistää toimintaajatuksensa mukaisesti alueensa yrittäjyyttä.

HE 59/2009 vp
Vaikutukset työllisyyteen ja työelämään
Eri aluehallintoviranomaisten toimintojen
kokoaminen elinkeino-, liikenne- ja ympäristökeskukseen luo parempia edellytyksiä elinkeinoelämän ja työllisyyden kehittämiselle.
Esimerkiksi nykyisten, lääninhallituksissa ja
työ- ja elinkeinokeskuksissa koulutustarpeiden ennakointiin ja aikuiskoulutukseen liittyvien tehtävien kokoamisesta elinkeino-, liikenne- ja ympäristökeskukseen voidaan arvioida saatavan työllisyyteen vaikuttavia synergiaetuja.
Aluekehitysvaikutukset
Esitys tukee alueiden omiin vahvuuksiin ja
erityispiirteisiin perustuvaa aluekehittämistä
vahvistamalla elinkeino-, liikenne- ja ympäristökeskusten sekä maakunnan liittojen yhteistyötä. Kohdistamalla kehittämistyötä ja
voimavaroja yhteisesti valittuihin strategisiin
tavoitteisiin parannetaan alueiden kilpailukykyä ja alueilla toimivien yritysten mahdollisuutta vastata globaalin kilpailun haasteisiin.
Samalla tunnistetaan aikaisempaa paremmin
alueet, joiden avulla parannetaan myös kansantalouden kilpailukyvyn kasvua.
Esitys vaikuttaa alueiden kehittämisen hallintoon ja sitä kautta alueilla tehtävään kehitystyöhön. Maakunnan liittojen asema alueiden kehittämisviranomaisina vahvistuu uusien yhteensovittamis- ja muiden tehtävien
kautta sekä maakuntaohjelmien ja niiden toteuttamissuunnitelmien merkityksen lisäämisen kautta. Maakunnan liittojen yhteistoiminta-alueet varmistavat, että alueista lähtevää
suunnittelua ja valtion päätöksentekoa voidaan koordinoida samoilla aluejaoilla. Näin
maakunnan liitot voivat helpommin hallita
rahoituksen ja päätöksenteon alueellista kokonaisuutta.
Maakunnan liittojen uudet tehtävät liittyvät
alueiden kehittämisen kannalta tärkeisiin
koulutukseen ja kulttuuriin, liikenteeseen sekä luonnonvaroihin ja ympäristöön. Maakunnan liiton tehtävät kattavat entistä paremmin alueiden kehittämiseen oleellisesti
vaikuttavat asiat ja suunnittelukokonaisuus
on helpommin niiden hallittavissa.
Maakuntaohjelman ja sen toteuttamissuunnitelman merkityksen vahvistaminen lisää
alueellisen näkökulman vaikuttavuutta aluei-

33

den kehittämisessä ja erityisesti valtion päätöksenteossa ja hallinnossa. Toimenpiteiden
alueellinen koordinaatio paranee kokonaisuutena.
Kielelliset vaikutukset
Tästä hallituksen esityksestä ei seuraa välittömiä kielellisiä vaikutuksia. Uudistuksen
seurauksena valtion aluehallinnon viranomaisten toimialueet määritellään uudelleen.
Viranomaisten toimialueista säädettäisiin esityksen mukaan valtioneuvoston asetuksilla.
Näiden asetusten täytäntöönpanosta mahdollisesti aiheutuvat kielelliset vaikutukset otetaan huomioon asetuksia valmisteltaessa.
Hallituksen esitykseen sisältyy eräitä säännöksiä, joilla pyritään turvaamaan kielellisten
oikeuksien toteutumista sekä kieliryhmien tasapuolista kohtelua. Näitä säännöksiä ovat
virastojen ja keskusten toimialuetta ja sen
laajentamista sekä kielivähemmistön palveluyksikköä koskevat säännökset. Säännösten
tavoitteena on täydentää kielilain sääntelyä
asiasta, joten esitys ei millään tavoin vähennä
kielilain mukaisia oikeuksia kansalaisille tai
sen asettamia velvoitteita viranomaisille.
Aluehallintovirastoja koskevan lakiehdotuksen 5 §:ssä sekä elinkeino-, liikenne- ja
ympäristökeskuksia koskevan lakiehdotuksen
5 §:ssä säädettäisiin virastojen ja keskusten
toimialueista ja niiden laajentamisesta. Pykäläehdotusten sisältämän pääsäännön mukaan
virastot ja keskukset huolehtisivat niille säädettyjen tehtävien hoitamisesta toimialueellaan.
Mainittuihin säännösehdotuksiin sisältyisivät lisäksi säännökset virastojen ja keskusten
toimialueiden laajentamisesta. Tällä tarkoitettaisiin viraston tai keskuksen mahdollisuutta tiettyjen edellytysten täyttyessä hoitaa
tehtäviä myös useamman kuin yhden viraston tai keskuksen toimialueella. Pykäläehdotuksissa määriteltäisiin toimialueen laajentamisen edellytykset. Tämän mukaisesti viraston tai keskuksen toimialuetta voitaisiin laajentaa, jos sillä voitaisiin tehostaa viraston tai
keskuksen toimintaa ja resurssien käyttöä,
parantaa palvelujen saatavuutta, edistää alueen suomen-, ruotsin- ja saamenkielisen vähemmistön kielellisten oikeuksien toteutumista, turvata tehtävissä tarvittavan erityis-

34

HE 59/2009 vp

asiantuntemuksen saatavuus taikka jos laajentaminen olisi tarkoituksenmukaista muun
vastaavan syyn vuoksi.
Aluehallintovirastoja koskevan lakiehdotuksen 18 §:ssä sekä elinkeino-, liikenne- ja
ympäristökeskuksia koskevan lakiehdotuksen
23 §:ssä säädettäisiin kielivähemmistön palveluyksiköstä. Säännösehdotusten mukaan
virastolla tai keskuksella voisi niiden toimialaan kuuluvien tehtävien hoitamiseksi olla
erillinen alueen suomen, ruotsin tai saamen
kielivähemmistöjä palveleva yksikkö. Palveluyksikkö voitaisiin perustaa myös useamman kuin yhden viraston tai keskuksen yhteiseksi yksiköksi. Palveluyksikön perustamisesta, tehtävistä, nimestä, toimialueesta ja
toimipaikasta sekä henkilöstön kelpoisuusvaatimuksista säädettäisiin lakiehdotusten
mukaan valtioneuvoston asetuksella.
Säännösehdotusten tavoitteena on, että niiden nojalla perustettavat palveluyksiköt voisivat hoitaa esim. vain tietyn toimialan, kuten
esim. opetustoimen, palveluja, mutta yksikön
palveluntarjontaan voisi kuulua myös viraston tai keskuksen useamman tai kaikkien
toimialojen palveluja. Asetuksella säädettäisiin tarkemmin palveluyksikön henkilöstön
kielitaitoa koskevista kelpoisuusvaatimuksista.
Kielilain 6 §:n 2 momentin mukaan voidaan erityisistä syistä kielivähemmistöjä varten perustaa yksikielisiä yksiköitä tai osastoja. Tällaisten yksiköiden perustaminen ei kuitenkaan saisi johtaa siihen, että alueen suomen-, ruotsin- tai saamenkielisen väestön
tarpeista ei huolehdittaisi samanlaisten perusteiden mukaan.
Kielilain 10 §:n mukaan jokaisella yksityishenkilöllä on oikeus käyttää valtion viranomaisissa ja kaksikielisissä kunnallisissa
viranomaisissa suomea tai ruotsia.
Kielilain 23 §:n mukaan viranomaisen tulee toiminnassaan oma-aloitteisesti huolehtia
siitä, että yksityishenkilön kielelliset oikeudet toteutuvat käytännössä. Kaksikielisen viranomaisen tulee palvella yleisöä suomeksi
ja ruotsiksi. Viranomaisen tulee sekä palvelussaan että muussa toiminnassaan osoittaa
yleisölle käyttävänsä molempia kieliä. Edelleen, kaksikielisen viranomaisen tulee yhteydenotoissaan yksityishenkilöihin ja oikeushenkilöihin käyttää näiden kieltä, suomea tai

ruotsia, jos se on tiedossa tai kohtuudella selvitettävissä, taikka molempia. Perustettavien
aluehallintovirastojen sekä elinkeino-, liikenne- ja ympäristökeskusten johdon olisi huolehdittava siitä, että henkilöstöllä on kielilain
edellyttämä kielitaito myös käytännössä.
Valtion viranomaiset ovat yksikielisiä, jos
niiden virka-alueeseen kuuluu vain samankielisiä kuntia. Valtion keskushallintoviranomaiset ovat kaksikielisiä samoin kuin muut
viranomaiset, joiden virka-alueeseen kuuluu
sekä suomen- että ruotsinkielisiä tai kaksikielisiä kuntia.
Ehdotettuun lainsäädäntöön liittyy myös
asetuksia, joissa muun muassa säädetään uusien viranomaisten toimialueista. Näiden kielelliset vaikutukset arvioidaan erikseen niitä
annettaessa. Asetuksien antovaiheessa on uusien viranomaisten käytännön suunnittelu
nykyistä selvästi pitemmällä ja vaikutuksia
voidaan arvioida yksityiskohtaisemmin.
Suunnittelussa otetaan huomioon yhtenä
merkittävänä tekijänä vaatimukset virastojen
kielellisiin palveluihin.
Vaikutukset eri sukupuolten kannalta
Aluehallintohankkeessa mukana olevien viranomaisten henkilöstön sukupuolijakaumat
on selvitetty työnantajan henkilötietojärjestelmästä (Tahti) saatujen tietojen avulla. Järjestelmästä saatuja tietoja käytettiin myös
pohjatietona viranomaisille lähetetyssä kyselyssä, jossa viranomaisten tuli tarkentaa sukupuolijakaumaa eri tehtäväryhmien sisällä
ja erityisesti niissä tehtävissä, joihin hankkeesta johtuvat muutokset erityisesti kohdistuvat. Samalla viranomaiset tarkensivat syitä
sukupuolijakautumiinsa.
Työnantajan henkilötietojärjestelmän (Tahti) mukaan hankkeessa mukana olevien viranomaisten henkilötyövuosista noin 47 %
koostuu miesten ja noin 53 % naisten henkilötyövuosista. Vaikka kokonaistasolla viranomaisten henkilötyövuodet jakaantuvat miesten ja naisten välillä lähes tasan, sukupuolijakauma vaihtelee huomattavasti viranomaisten välillä.
Suurin epätasapaino miesten ja naisten
henkilötyövuosien määrässä on lääninhallituksilla. Lääninhallituksissa yli kaksi kolmasosaa henkilötyövuosista koostuu naisten

HE 59/2009 vp
ja alle kolmannes miesten henkilötyövuosista. Myös työ- ja elinkeinokeskusten ja ympäristölupavirastojen henkilötyövuodet painottuvat naisten enemmistöön. Tiepiireillä, työsuojelupiireillä ja ympäristökeskuksilla miehet ovat enemmistönä henkilötyövuosissa.
Eri viranomaistyypeissä henkilötyövuosien
sukupuolijakauma eri virastojen välillä vaihtelee huomattavasti. Kun esimerkiksi lääninhallituksilla ja TE- keskuksilla jokaisessa virastossa on selkeä naisenemmistö henkilötyövuosijakaumassa, niin sitä vastoin ympäristökeskuksilla jakauma vaihtelee Hämeen
ympäristökeskuksen noin 62 %:n naisenemmistöstä Kainuun ympäristökeskuksen lähes
74 %:n miesenemmistöön.
Pääsääntöisesti lähes jokaisella esitykseen
sisältyvällä viranomaisella viraston johdossa
ja esimiestehtävissä on yli kaksi kolmasosaa
miehiä. Lääninhallituksilla asiantuntijatöissä
työskentelee lähes kaksinkertainen määrä
naisia miehiin verrattuna. Sitä vastoin ympäristökeskuksilla,
ympäristölupavirastoilla,
tiepiireillä ja työsuojelupiireillä asiantuntijatehtävissä ja toimeenpanotehtävissä jakauma
on vastakkainen. Viranomaisten tukitehtävissä työskentelevistä lähes kahdeksan henkilöä
kymmenestä on naisia.
Yleisimpänä syynä tehtäväryhmien sisäiseen sukupuolijakaumaan pidetään töiden
luonteen jakaantumista töihin, joihin joko
miehet tai naiset hakeutuvat vastakkaista sukupuolta useammin esimerkiksi koulutustaustansa takia.
Lääninhallitusten sosiaali- ja terveysosastoilla ja sivistysosastoilla asiantuntijatehtävissä toimivista enemmistö on naisia. Syynä
asiantuntijatehtävien naisvaltaisuuteen pidetään sitä, että näihin tehtäviin hakeutuu henkilöitä, joiden koulutustausta on naisvaltaiselta alalta. Aluehallintouudistuksessa mukana olevien viranomaisten tukitehtävissä työskentelevät ovat pääosin naisia. Perusteluna
pidetään tukitehtäviin vaadittavan koulutuksen naisvaltaisuutta.
Ympäristökeskusten kenttätöissä sukupuolijakauma painottuu selkeästi miehiin. Jakaumaa selittää töiden luonne, joka on esimerkiksi fyysistä maastotyötä tai rakentamista. Työsuojelupiirien tarkastajien miesvaltaisuutta selittää se, että työsuojelun valvonta
on keskittynyt aiemmin teknisiin puitteisiin

35

työpaikalla ja tehtäviin valittiin lähinnä teknisen koulutuksen saaneita henkilöitä. Tiehallinnon osalta miesvaltaiseen henkilöstöön
on syynä henkilöstöltä vaaditun osaamisen
painottuminen tekniseen osaamiseen.
Määräaikaisuudet kohdistuvat tasaisesti
uudistuksen piiriin kuuluviin miesvaltaisiin
ja naisvaltaisiin viranomaisiin. Kuitenkin
suurin osa henkilöistä, jotka useimmissa viranomaisissa hoitavat määräaikaisuuksia, on
naisia. Jotta sukupuolten välinen tasa-arvo
voitaisiin tulevaisuudessa turvata, rekrytoitaessa työvoimaa poistuvan henkilöstön tilalle,
tulee ottaa huomioon, että naisia ei aseteta
sukupuolensa tai ikänsä takia epätasaarvoiseen asemaan vakinaisia työpaikkoja
täytettäessä.
Talous- ja henkilöstöhallintoa, tietohallintoa, tietopalvelua, viestintää, toimitilahallintoa ja hankintatoimen tukea pyritään kokoamaan elinkeino-, liikenne- ja ympäristökeskuksissa ja aluehallintovirastoissa.
Yleisesti hyvänä sukupuolijakaumana pidetään 40-60-jakaumaa ja riittävän tasaisena
jakaumana pidetään vielä jakaumaa 30-70.
Näin ollen kaikki esitykseen sisältyvät viranomaiset täyttävät vähintään riittävän tasaisen
jakauman ehdot. Koska kyseisten viranomaisten tehtävät ja henkilöstö siirtyvät uusiin viranomaisiin, voidaan olettaa, että sukupuolijakaumassa ei tule olemaan merkittävää eroa nykytilanteeseen.
Tasa-arvoa pyritään ylläpitämään turvaamalla yhtäläiset mahdollisuudet miehille ja
naisille sekä uusia aluehallintoviranomaisia
muodostettaessa että myös niiden perustamisen jälkeen. Uusien aluehallintoviranomaisten on laadittava tasa-arvolain 6 §:n mukainen tasa-arvosuunnitelma.
5
5.1

Asian valmistelu
Valmisteluvaiheet ja -aineisto

Hallinto- ja kuntaministeri Mari Kiviniemi
asetti 29.6.2007 aluehallinnon uudistamishankkeen, jonka tavoitteena oli hallitusohjelman mukaisesti kansalais- ja asiakaslähtöisesti, tehokkaasti ja tuloksellisesti toimiva
aluehallinto. Hankkeen valmistelu organisoitiin ohjausryhmään ja valmisteluryhmään,
jotka vastaavat työstään hallinnon ja alueke-

36

HE 59/2009 vp

hityksen ministerityöryhmälle. Ohjausryhmä
muodostuu ministereiden valtiosihteereistä.
Valmisteluryhmä muodostuu eri ministeriöiden ja aluehallinnon edustajista. Maakunnan
liitoilla, TE- keskuksilla, ympäristölupavirastoilla, työsuojelupiireillä, tiehallinnolla ja
lääninhallituksilla sekä henkilöstöjärjestöillä
on edustus valmisteluryhmässä.
Hankkeen
toimikaudeksi
asetettiin
29.6.2007 - 31.3.2009. Joulukuussa 2008 ohjausryhmän ja valmisteluryhmän määräaikaa
jatkettiin 31.12.2009 saakka hankkeessa hyväksyttyjen linjausten jatkovalmistelua varten. Uudistukset on tarkoitus toteuttaa kokonaisuudessaan vuoteen 2010 mennessä.
Aluehallinnon uudistamishankkeen ohjausryhmä asetti valmisteluryhmälle seuraavat
alatyöryhmät: aluehallinnon tehtäviä selvittävä ryhmä, aluekehittämisen voimavarojen
kokoamista ja niihin liittyvän päätösvallan
siirtämistä selvittävä ryhmä, keskushallinnosta siirrettäviä tehtäviä selvittävä työryhmä ja
valtionhallinnon tehtäviä Ahvenanmaalla
selvittävä työryhmä. Lisäksi Vaasan yliopistosta tilattiin aluehallintojen kansainvälinen
vertailuselvitys.
Edellä mainittujen selvitysryhmien toimikausi päättyi 31.12.2007. Selvitysryhmien
raporttien antaminen tammikuussa 2008
päätti aluehallinnon uudistamishankkeen selvitysvaiheen. Hankkeen tehtävänä oli laatia
väliraportti, jonka tuli sisältää ehdotukset ja
mahdollisia vaihtoehtoja muun muassa aluehallintoviranomaisten tehtäväkokonaisuuksiksi ja niiden määrän vähentämiseksi ja
aluejakojen muutoksiksi sekä mahdollisiksi
uusiksi valtion aluehallintoviranomaisiksi
maaliskuun 2008 loppuun mennessä.
Aluehallinnon uudistamishankkeen väliraportti annettiin 2.4.2008. Raportin keskeisenä
ehdotuksena oli, että valtion aluehallinto
koottaisiin kahteen viranomaiseen siten, että
nykyisten lääninhallitusten, työ- ja elinkeinokeskusten, alueellisten ympäristökeskusten, ympäristölupavirastojen, tiepiirien ja
työsuojelupiirien tehtävät organisoitaisiin
uudelleen elinkeino-, liikenne- ja luonnonvarakeskukseksi
ja
aluehallintovirastoksi.
Myöhemmin valmistelun aikana elinkeino-,
liikenne- ja luonnonvarakeskuksen nimeksi
vahvistettiin elinkeino-, liikenne- ja ympäristökeskus.

Väliraportissa ehdotettiin maakunnan liittojen aseman vahvistamista usealla tavalla.
Maakuntaohjelmien kokoavaa ja yhteensovittavaa merkitystä ehdotettiin vahvistettavaksi
yhdistämällä nykyistä tiiviimmin niiden laadintaan erityisohjelmat ja hallinnonaloittaiset
kehittämisohjelmat. Maakuntaohjelman toteuttamissuunnitelma ehdotettiin kytkettäväksi nykyistä tiiviimmin osaksi keskushallinnon ja alueiden välistä tulosohjausprosessia. Lisäksi ehdotettiin maakunnan liittojen
päätösvaltaa aluekehittämisrahoituksen käytössä lisättäväksi terävöittämällä alueiden
kehittämislain 10 a §:n soveltamista.
Väliraportissa ehdotettiin myös maakunnan
liittojen yhteensovittamiseen liittyvien kehittämistehtävien laajentamista antamalla niille
vetovastuu pitkän ja keskipitkän aikavälin
koulutustarpeiden alueellisesta ennakoinnista
sekä alueellisen koulutuksen ja tutkimustoiminnan kehittämissuunnittelusta osana valtakunnallista koulutuksen ja tutkimustoiminnan kehittämissuunnittelua. Samanlainen vetovastuu maakunnan liitoille ehdotettiin alueellisten liikennejärjestelmäsuunnitelmien ja
laaja-alaisten luonnonvaroja ja ympäristöä
koskevien suunnitelmien laadinnassa.
Maakunnan liittojen aluekehityksen edistämistehtävän laajentamiseksi liitoille ehdotettiin siirrettäväksi opetusministeriön hallinnonalan rakennerahastotehtäviä, säätämällä
niille vetovastuu valtion rahoittamien alueellisten liikenneinvestointien ja muiden merkittävien valtion tukemien hankkeiden kokoamisesta ja asettamisesta tärkeysjärjestykseen.
Maakunnan liitoille ehdotettiin säädettäväksi
myös vetovastuu yhteispalvelujen kehittämisestä alueellaan.
Aluehallinnon uudistamishankkeen valmistelua jatkettiin väliraportin ehdotusten pohjalta niitä muuttaen, tarkentaen ja täydentäen
hallinnon ja aluekehityksen ministerityöryhmän päätöksen 8.5.2008 mukaisesti. Ministerityöryhmän linjaukset koskivat valtion aluehallinnon tehtävien järjestämistä, viranomaisten organisointia, viranomaisten toiminta-alueita ja toimipaikkaverkostoa sekä
valtion ja kuntien aluekehitysvastuun järjestämistä.
Hallinnon ja aluekehityksen ministerityöryhmän päätöksen mukaisesti hallinto- ja
kuntaministeri Mari Kiviniemi ja aluehallin-

HE 59/2009 vp
non uudistamishankkeen ohjausryhmä asettivat 22.5.2008 kaksitoista alatyöryhmää uudistuksen jatkovalmistelua varten. Työryhmät olivat lainsäädännön muutoksia valmisteleva työryhmä, aluejakotyöryhmä, organisaatio-, ohjaus- ja tuottavuustyöryhmä, henkilöstötyöryhmä, taloustyöryhmä, palvelurakenteen kehittämistyöryhmä, aluehallinnosta
paikallishallintoon siirrettäviä tehtäviä selvittävä työryhmä, keskushallinnosta aluehallintoon siirrettäviä tehtäviä selvittävä työryhmä,
Ahvenanmaa-työryhmä, Metsäkeskusten integroimista muuhun aluehallintoon valmisteleva työryhmä, viestintätyöryhmä ja tietojärjestelmätyöryhmä.
Alatyöryhmissä oli ministeriöiden, muun
keskushallinnon ja aluehallintoviranomaisten
edustajia. Kaikissa alatyöryhmissä oli henkilöstöjärjestöjen edustus. Alatyöryhmissä mukana olevien edustajien lukumäärä oli yhteensä noin 250. Alatyöryhmien työtä ohjasi
hankkeen ohjausryhmä ja työtä koordinoi
hankkeen valmisteluryhmä. Alatyöryhmät
tekivät tiivistä yhteistyötä keskenään.
Metsäkeskusten integroimista muuhun
aluehallintoon valmistelevan työryhmän raportti valmistui 30.9.2008. Aluejakotyöryhmän, organisaatio-, ohjaus- ja tuottavuustyöryhmän, henkilöstötyöryhmän, palvelurakenteen kehittämistyöryhmän, taloustyöryhmän,
tietojärjestelmätyöryhmän, keskushallinnosta
aluehallintoon siirrettäviä tehtäviä selvittävän
työryhmän sekä aluehallinnosta paikallishallintoon siirrettäviä tehtäviä selvittävän työryhmän määräaika päättyi 31.10.2008. Lainsäädäntötyöryhmän
toimikausi
päättyi
30.11.2008. Viestintätyöryhmän ja Ahvenanmaa-työryhmän
työskentely
jatkui
31.3.2009 asti.
Alatyöryhmien raportit, jotka olivat luonteeltaan ehdotuksia, julkaistiin hankkeen
www-sivuilla. Alatyöryhmien ehdotuksiin sisältyivät mm. ehdotukset aluehallinnon organisoinnista, tehtävistä, aluejaoista, ohjauksesta ja tuottavuudesta, henkilöstöasioista, talousasioista, palvelurakenteista ja tietojärjestelmistä. Ehdotuksia käsiteltiin hankkeen
valmisteluryhmässä ja ohjausryhmässä sekä
hallinnon ja aluekehityksen ministerityöryhmässä. Joulukuussa 2008 ministerityöryhmä
päätti, että valmistelutyötä jatketaan ministe-

37

rityöryhmälle tehtyjen ehdotusten pohjalta
niitä täydentäen, tarkentaen ja muuttaen.
Vuonna 2009 hankkeen jatkovalmistelun
painopiste siirtyi alueilla tehtävään valmistelutyöhön. Alueille perustettiin muutosryhmät
jokaista uutta aluehallintovirastoa (6) ja elinkeino-, liikenne- ja ympäristökeskusta (15)
varten. Muutosryhmät valmistelevat muutosprosessia alueilla ja laativat hankkeen linjauksia toteuttavan muutossuunnitelman. Kussakin muutosryhmässä on tarvittavat niiden
toimialojen edustajat kustakin viranomaisesta, joiden tehtäviä siirtyy uusiin viranomaisiin, henkilöstön edustajat kustakin edellä todetusta viranomaisesta sekä viestinnän edustaja. Lisäksi uusien virastojen virkamiesten
keskuudesta on nimetty henkilöstökoordinaattorit edistämään henkilöstön tukitoimenpiteiden valmistelua ja toteuttamista.
Valtakunnalliset työryhmät, joita ovat aluehallintovirastojen organisaatio- ja ohjaustyöryhmä, elinkeino-, liikenne- ja ympäristökeskusten organisaatio- ja ohjaus -työryhmä,
talous- ja toiminnansuunnittelutyöryhmä,
henkilöstötyöryhmä, palkkausjärjestelmätyöryhmä, viestintätyöryhmä ja tietojärjestelmätyöryhmä, valmistelevat valtakunnallisia kysymyksiä sekä koordinoivat ja tukevat alueellista valmistelua.
Säädösehdotukset on valmisteltu lainsäädännön muutoksia valmistelevassa työryhmässä ja jatkovalmisteltu työryhmän määräajan päätyttyä valtionvarainministeriön johdolla yhteistyössä työ- ja elinkeinoministeriön, maa- ja metsätalousministeriön, ympäristöministeriön, sisäasiainministeriön, liikenneja viestintäministeriön, tiehallinnon, opetusministeriön ja sosiaali- ja terveysministeriön
kanssa. Työryhmän jäseninä ja jatkovalmistelussa asiantuntijajäseninä ovat olleet lisäksi
Suomen Kuntaliiton, Julkisten ja hyvinvointialojen liitto JHL ry:n, Julkisalan koulutettujen neuvottelujärjestö JUKO ry:n sekä Pardian edustajat.
Esityksestä on pidetty saamelaiskäräjistä
annetun lain (974/1995) 9 §:ssä tarkoitettu
neuvottelu saamelaiskäräjien kanssa. Lisäksi
esitys on kuntalain (365/1995) 8 §:ssä säädetyn neuvottelumenettelyn mukaisesti käsitelty kunnallistalouden ja -hallinnon neuvottelukunnassa.

38

HE 59/2009 vp

Uudistushankkeen sidosryhmille järjestettiin infotilaisuus 20.11.2008 Helsingissä. Tilaisuuteen osallistui noin 60 sidosryhmien
edustajaa. Tilaisuudessa esiteltiin hankkeen
alatyöryhmien keskeiset ehdotukset liittyen
aluejakoihin, organisaatioon ja toimipaikkoihin, palvelurakenteeseen sekä henkilöstön
asemaan. Tilaisuuden jälkeen käynnistyi
kuuleminen, joka toteutettiin sähköisellä kyselyllä. Kyselyn tulokset käsiteltiin hankkeen
valmisteluryhmässä joulukuussa 2008 ja toimitettiin tiedoksi vastanneille.
Aluehallinnon uudistamishankkeesta järjestettiin lausuntokierroksen aikana keväällä
2009 neljä alueellista kutsuseminaaria, jotka
pidettiin Hämeenlinnassa, Rovaniemellä,
Mikkelissä ja Vaasassa. Tilaisuudet oli tarkoitettu alueellisten muutostyöryhmien jäsenille, aluehallintoviranomaisille, viestinnän
edustajille sekä maakuntien yhteistyöryhmissä edustettuina olevien sidosryhmien ja kuntien edustajille. Kutsuseminaareissa käsiteltiin uudistuksen etenemistä valtakunnallisesti
ja alueellisesti.
5.2

Lausunnot ja niiden huomioon ottaminen

Hallinnon ja aluekehityksen ministeriryhmä käsitteli hallituksen esitysluonnosta kokouksessaan 29.1.2009 ja hyväksyi sen lähettämisen lausuntokierrokselle. Esitysehdotuksista pyydettiin lausunnot seuraavilta tahoilta: valtioneuvoston kanslia, ministeriöt (pl.
ulkoasiainministeriö), lääninhallitukset, työja elinkeinokeskukset, alueelliset ympäristökeskukset, ympäristölupavirastot, tiepiirit,
työsuojelupiirit, TEKES, metsäkeskukset,
maakunnan liitot, Kieliasiain neuvottelukunta, Ahvenanmaan maakuntahallitus, kunnat,
Suomen Kuntaliitto, Saamelaiskäräjät, Finnvera, Elinkeinoelämän keskusliitto EK, Kunnallinen työmarkkinalaitos, Valtion työmarkkinalaitos, henkilöstöä edustavat pääsopijajärjestöt ja keskusjärjestöt, Suomen Yrittäjät,
Keskuskauppakamari, Maa- ja metsätaloustuottajain Keskusliitto MTK ry, Suomen Kuljetus ja Logistiikka SKAL ry, Ammatillisten
oppilaitosten rehtoriliitto ARL ry, Ammatillisten Aikuiskoulutuskeskusten Liitto ry, Linja-autoliitto, Suomen Taksiliitto ry, Suomen
luonnonsuojeluliitto SLL, Luontoliitto, Nais-

järjestöjen keskusliitto ry, Sosiaali- ja terveysturvan keskusliitto (STKL), Svenska Finlands Folkting, Sydkustens Landskapsförbund, Svenska Österbottens förbund för utbildning och kultur, Suomen Rehtorit ry,
Koulutuksen järjestäjien yhdistys ry, Suomen
liikunta ja urheilu ry SLU, Suomen Nuorisoyhteistyö – Allianssi, Suomen ylioppilaskuntien liitto (SYL) ry, yliopistot ja ammattikorkeakoulut.
Ministeriöitä pyydettiin kokoamaan lausunnot hallinnonalansa keskushallinnon virastoilta, jos uudistus liittyy niiden toimintaan sekä hankkeen ulkopuolelle jääneiltä
aluetason toimijoilta. Lääninhallituksia pyydettiin kuulemaan alaisiaan maistraatteja sekä työ- ja elinkeinokeskuksia alaisiaan työ- ja
elinkeinotoimistoja tarpeelliseksi katsomassaan laajuudessa.
Lausunnoissa pyydettiin muun ohella arvioimaan paitsi ehdotettua Keski-Pohjanmaan
sijoittumista
samaan
yhteistoimintaalueeseen Pohjois-Pohjanmaan kanssa, myös
sitä vaihtoehtoa, että Keski-Pohjanmaa sijoittuisi samaan alueeseen Pohjanmaan kanssa.
Lausuntoja saatiin lausuntopyynnön kohteena olleiden lisäksi myös noin 20 muulta
taholta. Yhteensä lausuntoja saatiin yli 300,
joista kuntien lausuntoja oli runsaat puolet.
Valtaosassa lausuntoja uudistuksen tavoitteita pidettiin hyvinä ja kannatettavina. Osa lausunnonantajista kuitenkin katsoi, että ehdotetut toteutuskeinot eivät tue asetettuja tavoitteita. Erityisesti uudistuksen toteuttamisen
aikataulu koettiin hyvin monissa lausunnoissa liian tiukaksi.
Uudistuksen kohteena olevat nykyiset valtion aluehallinnon viranomaiset sekä maakunnan liitot pitivät uudistuksen keskeisiä
tavoitteita ja toteutusmallia kannatettavina.
Osa kiinnitti huomiota uudistuksen käytännön toteutukseen, jonka onnistumista pidettiin hyvin haasteellisena ja vaativana tehtävänä. Enemmistö lausunnon antaneista kunnista suhtautui myönteisesti ehdotuksiin
maakunnan liittojen aseman vahvistamisesta;
suurimmat kunnat suhtautuivat ehdotuksiin
kuitenkin pääsäännön mukaan kielteisesti tai
varauksellisesti. Kuntien lausunnoissa tuotiin
esille myös huoli aluehallinnon resurssien ja
palvelutason sekä lisäksi paikallishallinnon
yksiköiden ja palvelujen tason säilymisestä.

HE 59/2009 vp
Enemmistö lausunnon antaneista kunnista piti kuitenkin uudistuksen tavoitteita sinänsä
oikeansuuntaisina ja valtion aluehallinnon
kokoamista kahteen viranomaiseen perusteltuna.
Uudistuksen laajuuteen otettiin kantaa
muutamassa lausunnossa, joissa asiasta esitettiin vastakkaisia mielipiteitä. Joidenkin
lausuntojen mukaan esityksen perusteluissa
ei tulisi ottaa ennakoivasti kantaa uudistuksen tulevaan laajentamiseen muuhun valtion
aluehallintoon; joissakin lausunnoissa sen sijaan esitettiin, että nyt uudistuksen ensimmäisessä vaiheessa ulkopuolelle jäävien viranomaisten osalta selvitystyötä tulisi jatkaa
sovitun mukaisesti, jotta ulkopuolelle jääneet
voitaisiin ottaa uudistuksen piiriin mahdollisimman nopeasti mukaan ja näin selkiyttää
alueellista yhteistoimintaa ja työnjakoa kokonaisuudessaan. Lausuntojen johdosta on
esityksen perusteluita tältä osin täsmennetty
ja korjattu.
Keski-Pohjanmaan sijoittumisvaihtoehtoihin kantaa ottaneista lausunnonantajista pääosa suhtautui kielteisesti tai varautuneesti
Keski-Pohjanmaan sijoittumiseen samaan
yhteistoiminta-alueeseen
PohjoisPohjanmaan kanssa.
Ministeriöistä tähän asiaan ottivat kantaa
oikeusministeriö, sisäasiainministeriö, puolustusministeriö, maa- ja metsätalousministeriö sekä ympäristöministeriö. Ministeriöiden
lausunnoissa asiaa arvioitiin kutakin hallinnonalaa koskevien erityisseikkojen kannalta
ja näistä lähtökohdista nämä ministeriöt suhtautuivat myönteisimmin vaihtoehtoon, jossa
Keski-Pohjanmaa sijoittuisi samaan yhteistoiminta-alueeseen Pohjanmaan maakunnan
kanssa. Ministeriöiden lausunnoissa esille
tuotuja seikkoja on kuitenkin voitu ottaa
huomioon uudistuksen jatkovalmistelussa.
Aluehallinnon viranomaisista PohjoisSuomen
ympäristölupavirasto,
EteläPohjanmaan TE-keskus, Pohjanmaan TEkeskus, Pohjois-Pohjanmaan TE-keskus,
Vaasan tiepiiri ja työsuojelupiirit olivat samalla kannalla kuin edellä mainitut ministeriöt sekä kunnista Kaskinen, Kinnula, Kokkola, Korsnäs, Kristiinankaupunki, Kruunupyy, Luoto, Maalahti, Mustasaari, Närpiö,
Oravainen, Pedersöre, Pietarsaari, Uusikaarlepyy, Vaasa ja Vöyri- Maksamaa. Tällä

39

kannalla olivat myös Pohjanmaan liitto,
Svenska Österbottens förbund, Pietarsaaren
alueen yhteistyölautakunta, Kieliasiain neuvottelukunta ja Svenska Finlands Folkting.
Ne kolme maakunnan liittoa, jotka tulisivat
kuulumaan suunniteltuun Pohjois-Suomen
yhteistoiminta-alueeseen,
eli
KeskiPohjanmaan liitto, Pohjois-Pohjanmaan liitto
ja Kainuun maakunta-kuntayhtymä, suhtautuivat myönteisesti Keski-Pohjanmaan sijoittumiseen samaan yhteistoiminta-alueeseen
Pohjois-Pohjanmaan kanssa. Kunnista Kannus, Kaustinen, Perho, Toholammi ja Veteli
olivat samalla kannalla kuin edellä mainitut
maakunnan liitot.
Eräissä lausunnoissa tuotiin esille toiminnallisia ongelmia, joita aiheutuisi KeskiPohjanmaan ja Pohjois-Pohjanmaan kuulumisesta samaan alueeseen. Ongelmat liittyvät
viranomaisten kielelliseen asemaan sekä
Keski-Pohjanmaan ja Pohjanmaan maakuntien nykyiseen yhteistyörakenteeseen. Asia
tullaan ratkaisemaan lopullisesti asetuksella.
Asian valmisteluvaiheessa on kiinnitetty erityistä huomiota maakunnan liittojen omaan
tahtoon yhteistoiminta-alueita muodostettaessa.
Eräissä lausunnoissa kiinnitettiin huomiota
tarpeeseen täsmentää esitykseen sisältyvää
arviointia uudistukseen liittyvistä kielellisistä
vaikutuksista. Lausunnoissa tuotiin esille erityisesti ongelmat, joita aiheutuu aikaisemmin
yksikielisen alueen muuttumisesta kaksikieliseksi. Lausunnoissa korostettiin, että hallintoa kehitettäessä tulisi pyrkiä aluejaotuksiin,
joissa turvataan suomen- ja ruotsinkielisen
väestön mahdollisuudet saada palvelua omalla kielellään. Lausuntojen johdosta esityksen
säädösehdotuksia on täsmennetty ja perustelujen asianomainen kohta on uusittu. Kielellisiin vaikutuksiin liittyviä kysymyksiä käsitellään lisäksi esityksen yksityiskohtaisiin perusteluihin sisältyvässä, esityksen suhdetta
perustuslakiin ja säätämisjärjestystä koskevassa kohdassa.
Valtion henkilöstöä edustavat järjestöt
edellyttivät lausunnoissaan, että uudistusta
toteutettaessa tulee noudattaa hyvää henkilöstöpolitiikkaa. Akava ja JUKO katsoivat
lausunnoissaan, että aluehallinnon uudistamishankkeelle asetetut tuottavuustavoitteet
estävät hankkeen toteuttamista ja että tavoit-

40

HE 59/2009 vp

teita tulee tarkastella uudelleen uusien virastojen toiminnan käynnistymisen jälkeen.
Akavan, JHL:n, JUKO:n ja Pardian lausunnoissa kiinnitettiin huomiota siihen, että lakiluonnokseen ei ole sisällytetty varsinaista
henkilöstöä koskevaa siirtymäaikaa ja järjestöt edellyttivät, että henkilöstöä koskevan
siirtymäkauden pituus tulisi olla viisi vuotta.
JUKO ja Pardia painottivat lausunnossaan
myös sitä, että henkilöstön työhyvinvointiin
ja jaksamiseen tulee kiinnittää erityistä huomiota aluehallintouudistusta toteutettaessa.
Esitykseen ei ole sisällytetty henkilöstöä
koskevaa siirtymäaikaa, koska uudistuksessa
noudatetaan valtioneuvoston periaatepäätöstä
valtion henkilöstön aseman järjestämisestä
organisaation muutostilanteissa sekä valtiovarainministeriön antamia periaatepäätöksen
soveltamisohjeita. Ohjeiden mukaan muutosturvatoimenpiteissä voidaan noudattaa siirtymäaikaa, jolla tarkoitetaan enintään kolmen
vuoden pituista aikaa.
Esityksessä kirjasto-, liikunta- ja nuorisotoimet on sijoitettu pääosin elinkeino-, liikenne- ja ympäristökeskuksiin. Ainoastaan
näiden toimialojen peruspalveluiden arviointi
olisi aluehallintovirastoissa. Opetusministeriö, lääninhallitukset, Lapin TE-keskus ja
Lapsiasiainvaltuutettu ovat lausunnoissaan
esittäneet, että kirjasto-, liikunta- ja nuorisoasiat siirrettäisiin aluehallintovirastoihin,
lisäksi Suomen Urheilu ja Liikunta ry on
esittänyt vastaavaa siirtoa liikuntatoimen tehtävien osalta.
Esityksen mukaan Euroopan aluekehitysrahastotehtävät (EAKR) siirtyisivät lääninhallituksilta maakunnan liitoille. Lääninhallitukset, TE-keskukset, opetusministeriö ja
AKAVA katsoivat lausunnoissaan, että nämä
tehtävät tulisi siirtää elinkeino-, liikenne- ja
ympäristökeskuksille.
Lausunnoissa esitettiin kaiken kaikkiaan
lukuisia yksittäisiä ja suurelta osin teknisluonteisia muutosehdotuksia pykäläehdotuksiin ja niiden yksityiskohtaisiin perusteluihin
sekä esityksen yleisperusteluihin, jotka on
pyritty mahdollisuuksien mukaan ottamaan
huomioon jatkovalmistelussa.
Yksittäisistä pykäläehdotuksista eniten
kantaa otettiin säännökseen, joka koskee
elinkeino-, liikenne- ja ympäristökeskusten
johtajan tehtävän hoitamista oman toimen

ohella. Valtaosa asiaan kantaa ottaneista lausunnonantajista katsoi, että johtajan tulisi olla
päätoiminen. Säännöstä ei ole kuitenkaan
muutettu, koska uudistuksen yhteydessä ei
ole haluttu perustaa elinkeino-, liikenne- ja
ympäristökeskuksiin uutta johtamisen tasoa.
Lausuntojen johdosta on tehty seuraavia
muutoksia esitykseen sisältyviin lakiehdotuksiin. Aluehallintovirastoista annettavaa
lakia ja elinkeino-, liikenne- ja ympäristökeskuksista annettavaa lakia koskevia pykäläehdotuksia on täsmennetty siten, että lakeihin sisältyvien toiminta-ajatusta koskevien
pykälien sisältöä on tiivistetty ja aluehallintovirastojen sekä elinkeino-, liikenne- ja ympäristökeskusten toimialueiden laajentamisperusteeksi on lisätty alueiden kielivähemmistöjen tarpeiden toteutumisen edistäminen.
Strategista ohjausta koskevia pykäliä on täsmennetty siten, että maakunnan liitoilla ei ole
ministeriöihin rinnasteista roolia aluehallintovirastojen ja elinkeino-, liikenne- ja ympäristökeskusten strategisessa ohjauksessa. Lisäksi kumpaankin lakiehdotukseen on lisätty
säännökset
kollisioja
esteellisyystilanteiden ratkaisemisesta aluehallintovirastojen ja elinkeino-, liikenne- ja ympäristökeskusten sisällä sekä säännös virastojen ja
keskusten yhteistyöstä aluetta koskevissa
keskeisissä asioissa.
Edellä mainittujen muutosten lisäksi ehdotukseen aluehallintovirastoista annettavaksi
laiksi on lisätty säännös Ahvenanmaan maaherran nimittämisestä ja säännös yleistoimivallasta ottaa vastaan haasteita valtion edustajana. Lisäksi on täsmennetty säännöstä, joka koskee aluehallintoviraston varautumista
koskevan tehtävän sisältöä.
Ehdotukseen elinkeino-, liikenne- ja ympäristökeskuksista annettavaksi laiksi on lisätty
uusi ympäristö- ja vesiasioiden valvontaa ja
muita näihin liittyviä tehtäviä koskeva kohta
elinkeino-, liikenne- ja ympäristökeskuksille
kuuluvia tehtäviä koskevaan pykälään. Lisäksi tehtävien organisointia koskevaan pykälään on lisätty säännös ympäristönsuojeluasioita hoitavalle vastuualueelle kuuluvien
valvontatehtävien käsittelyn puolueettomuuden varmistamisesta. Asioiden ratkaisuvaltaa
koskevaan säännökseen on lisätty maininta
siitä, että elinkeino-, liikenne- ja ympäristökeskuksen johtajalla on oikeus ottaa ratkais-

HE 59/2009 vp
tavakseen keskuksen yhteiset rakennerahasto- ohjelmatyötä koskevat asiat. Lisäksi valtion edustamista koskevaan pykälään on lisätty säännös asianomistajan puhevallan
käyttämisestä.
Ehdotukseen laiksi ympäristönsuojelu- ja
vesiasioiden käsittelystä aluehallintovirastossa on lisätty säännös mahdollisuudesta turvata erityisasiantuntemus monijäsenisessä kokoonpanossa määräämällä siihen jäsen toisesta aluehallintovirastosta. Lisäksi ympäristöministeriössä valmistellaan uusi Suomen
ympäristökeskusta koskeva erityislaki, joka
annetaan eduskunnalle erillisenä tätä hallituksen esitystä täydentävänä esityksenä.
Työsuojeluhallinnosta annetun lain muuttamista koskevaan ehdotukseen on lisätty
säännös mahdollisuudesta määrätä työsuojelun virkamies hoitamaan tehtäviä tilapäisesti
toisen aluehallintoviraston työsuojelun vastuualueella tai ministeriössä.
Alueiden kehittämislain muuttamista koskevaa lakiehdotusta on muutettu siten, että
maakunnan liittojen tehtäviä koskevaa säännöstä on täsmennetty. Lisäksi yhteistoiminnasta sopimista ja siihen velvoittamista koskevaa säännöstä on korjattu siten, että valtioneuvosto ei voi päättää yhteistoiminnassa
hoidettavista tehtävistä velvoittaessaan maakunnan liitot yhteistoimintaan, vaan tehtävät
määrittyisivät lakiehdotukseen sisältyvän,
yhteistoiminnassa hoidettavia tehtäviä koskevan säännöksen mukaisesti.
Voimaanpanolakiehdotukseen eli lakiin
valtion aluehallinnon uudistamista koskevan
lainsäädännön voimaanpanosta on lisätty uusi säännös eräiden virkojen perustamisesta.
Joissakin lausunnoissa esitettiin epäilyksiä
tai kiinnitettiin muutoin huomiota eräiden
esitykseen sisältyvien ehdotusten perustuslainmukaisuuteen ja esitettiin, että esityksestä
tulisi pyytää perustuslakivaliokunnan lausunto. Tällaisina ehdotuksina mainittiin muun
muassa alueiden kehittämislaissa valtioneuvostolle annettava toimivalta ja maakunnan liittojen alueellinen yhteistoimintapakko,
aluehallintoviranomaisten alueellisen toimivallan järjestelyyn liittyvät ehdotukset sekä
suunniteltujen aluejakojen suhde perustuslailla turvattuihin kielellisiin oikeuksiin. Nämä asiat käsitellään esityksen yksityiskohtaisissa perusteluissa sekä esityksen suhdetta

41

perustuslakiin ja säätämisjärjestystä koskevassa kohdassa. Lisäksi esitykseen lisätään
maininta siitä, että esityksestä ehdotetaan
pyydettäväksi perustuslakivaliokunnan lausunto.
6

Riippuvuus muista esityksistä

Aluehallinnon uudistuksen johdosta muutetaan myös aluehallintovirastojen ja elinkeino, liikenne- ja ympäristökeskusten tehtäviä
koskevien erityislakien asianomaiset säännökset. Lakeja on noin 250 ja ne sisältävät
noin 1200 muutettavaa säännöstä. Näitä lakeja koskevat muutosehdotukset annetaan tähän
esitykseen liittyen erillisenä hallituksen esityksenä tai niitä koskevat muutosehdotukset
on sisällytetty tämän esityksen kanssa annettaviin rinnakkaisiin toimialakohtaisiin hallituksen esityksiin.
Ympäristöministeriössä valmistellaan laki
Suomen ympäristökeskuksesta. Hallituksen
esitys on tarkoitus antaa eduskunnalle siten,
että laki voi tulla voimaan samanaikaisesti
tähän esitykseen sisältyvien lainsäädännön
muutosten kanssa.
Työ- ja elinkeinoministeriössä on valmisteilla alueiden kehittämislain (602/2002) uudistaminen. Uudistuksen tavoitteena on vahvistaa alueiden kehittämisjärjestelmää, koota
siihen käytettävissä olevia voimavaroja ja
selkeyttää alueiden kehittämisen roolia valtioneuvoston ja eri hallinnonalojen päätöksenteossa. Hallituksen esitys on tarkoitus antaa eduskunnalle kevätistuntokaudella 2009
ja uudistusten olisi tarkoitus tulla voimaan 1
päivänä tammikuuta 2010. Aluehallinnon
uudistamisen yhteydessä valmistellut maakunnallista yhteistyötä koskevat muutokset
sekä maakunnan liittoja koskevat tehtävämuutokset sisältyvät kuitenkin tähän hallituksen esitykseen. Sen sijaan aluehallinnon
uudistamisen tavoitteena olevaa alueiden kehittämisen rahoituksen kokoamista ja siihen
liittyvää päätöksentekoa koskevat alueiden
kehittämislain muutokset valmistellaan työja elinkeinoministeriössä alueiden kehittämislakia koskevan hallituksen esityksen yhteydessä.
Sisäasiainministeriössä valmistellaan hallituksen esitystä eräiden tehtävien siirtämistä
Maahanmuuttovirastoon koskevaksi lainsää-

42

HE 59/2009 vp

dännöksi. Esitys on tarkoitus antaa eduskunnalle kevätistuntokaudella 2009. Lainmuutoksen on tarkoitus tulla voimaan vuoden
2009 kuluessa, kuitenkin viimeistään 1 päivänä tammikuuta 2010. Maahanmuuttovirastolle ehdotetaan siirrettäväksi toimivalta turvapaikanhakijoiden ja tilapäistä suojelua saavien vastaanoton käytännön toiminnan ohjauksesta ja suunnittelusta, ulkomaalaisten säilöönottoyksikön käytännön toiminnan ohjauksesta sekä ihmiskaupan uhrien auttamisen
toimeenpanon ohjauksesta. Esityksessä ehdotetaan muutoksia kotouttamislakiin ja säilöön
otettujen ulkomaalaisten kohtelusta ja säilöönottoyksiköstä
annettuun
lakiin
(116/2002) Osittain nämä muutokset kohdistuvat samoihin pykäliin, joihin tässä esityksessä ehdotetaan muutoksia.
Samanaikaisesti tämän esityksen kanssa
eduskunnan käsiteltäväksi on tulossa hallituksen esitys laiksi poliisin hallinnosta annetun lain muuttamisesta ja eräiksi siihen liittyviksi laeiksi. Esityksen mukaan poliisin uudessa hallintomallissa operatiivista poliisitoimintaa ohjaisi sekä poliisilaitosten ja poliisin valtakunnallisten yksiköiden tulosohjauksesta vastaisi nykyisestä poliisin ylijohdosta ja poliisin lääninjohdoista koostuva uusi
poliisin keskushallintoviranomainen, poliisihallitus. Sisäasiainministeriö vastaisi poliisitoimen strategisesta ohjauksesta sekä poliisihallituksen tulosohjauksesta. Aluehallinnon
uudistuksesta johtuvat muutokset poliisin
tehtäviä koskeviin lakeihin otetaan tämän sisäasiainministeriössä valmisteltavan hallituksen esityksen yhteyteen.
Esityksiin liittyvät ehdotukset aluehallintovirastojen ja poliisihallituksen perustamisesta
liittyvät toisiinsa siten, että tietyissä aluehallintovirastoissa olisi poliisitoimen tehtäviä
hoitava vastuualue. Toiminnallisesti aluehallintovirastojen poliisin vastuualueet olisivat
osa poliisihallitusta, mutta organisatorisesti
osa aluehallintovirastoa. Aluehallintovirastojen poliisin vastuualueiden yleisinä tehtävinä
olisivat alueellinen viranomaisyhteistyö, varautumisen ja valmiussuunnittelun yhteensovittaminen sekä peruspalvelujen arviointi poliisitoimen osalta. Näistä tehtävistä säädettäisiin aluehallintovirastosta annettavassa laissa.
Muista poliisin vastuualueiden tehtävistä, kuten osallistumisesta poliisilaitosten toimin-

nalliseen ohjaukseen ja tulosohjaukseen osana poliisihallitusta säädettäisiin poliisin hallinnosta annetussa laissa ja asetuksessa. Vastuualueita koskeva virkamiesoikeudellinen
toimivalta ja rahoitustoimivalta olisivat poliisihallituksella tai sisäasiainministeriöllä.
Hallitusohjelmassa todetaan, että ”hallitus
selvittää väylävirastojen yhdistämisestä väylänpidon tuottavuudelle koituvia etuja ottaen
huomion merenkulun erityistarpeet”. Hallitusohjelman kirjauksen mukaisesti ja kirjausta laajentaen on 8.5.2008 päätetty käynnistää
liikenne- ja viestintäministeriön hallinnonalalla väylävirasto- ja turvallisuusvirastoselvitykset.
Liikennehallinnon virastouudistuksen tarkoituksena on yhdistää Merenkulkulaitoksen
väylätoiminnot, Tiehallinto ja Ratahallintokeskus uudeksi väylävirastoksi sekä Ajoneuvohallintokeskus, Rautatievirasto, Ilmailuhallinto ja Merenkulkulaitoksen meriturvallisuustoiminto uudeksi liikenteen turvallisuusvirastoksi. Tarkoitus on, että uudet Väylävirasto sekä Liikenteen turvallisuusvirasto voivat aloittaa toimintansa 1.1.2010 eli samanaikaisesti aluehallintouudistuksen kanssa.
Liikenne- ja viestintäministeriössä valmistellaan virastouudistuksesta johtuvat lainsäädäntömuutokset, jotka on tarkoitus antaa
syyskuussa 2009 budjettilakeina eduskunnan
käsiteltäviksi. Samassa yhteydessä liikennehallinnon tehtäväkohtaisiin lakeihin valmistellaan myös aluehallinnon uudistamisesta
johtuvat muutokset.
Hallituksen esitys (HE 17/2009) laiksi merellä toimivien kalastus- ja vesiviljelyalusten
rekisteröinnistä sekä hallituksen esitys (HE
214/2009) patoturvallisuuslaiksi, jotka on
valmisteltu maa- ja metsätalousministeriössä,
sisältävät säännöksiä eräistä tehtävistä, jotka
tulevat koskemaan myös valtion aluehallinnon viranomaisia. Esityksissä on ehdotettu,
että ensin mainittu laki tulisi voimaan 1 päivänä tammikuuta 2010 ja viimeksi mainittu
vuoden 2009 kevään lopussa.
Lisäksi maa- ja metsätalousministeriössä
valmistellaan useita lainsäädäntöuudistuksia,
joihin tulee sisältymään valtion aluehallinnon
viranomaisia koskevia säännöksiä. Ministeriössä valmistellaan seuraavia hallituksen esityksiä:

HE 59/2009 vp
- Hallituksen esitys eläinlääkintähuoltolaiksi, joka korvaisi voimassa olevan eläinlääkintähuoltolain (685/2990). Tarkoitus on,
että laki tulisi voimaan 1 päivänä syyskuuta.
- Hallituksen esitys laiksi eläintunnistusjärjestelmästä. Hallituksen esitys tullaan antamaan eduskunnalle kevätistuntokauden 2009
aikana ja lain tulla voimaan heti kun se on
hyväksytty ja vahvistettu.
- Hallituksen esitys laiksi muuntogeenisestä kasvintuotannosta sekä muuntogeenisen,
tavanomaisen ja luonnonmukaisen maataloustuotannon rinnakkaiselosta. Hallituksen
esitys tullaan antamaan eduskunnalle kevätistuntokauden 2009 aikana ja lain tulla voimaan heti kun se on hyväksytty ja vahvistettu
- Hallituksen esitys laiksi elintarvikelain
(23/2006) muuttamisesta sekä laiksi Euroopan yhteisön yhteisen kalatalouspolitiikan
täytäntöönpanosta annetun lain (1139/11994)
muuttamisesta. Tarkoituksena on, että hallituksen esitys annetaan eduskunnalle syysistuntokauden 2009 aikana ja että laki tulisi

43

voimaan viimeistään 1 päivänä tammikuuta
2010.
- Hallituksen esitys laiksi tulvariskien hallinnasta, jolla pantaisiin täytäntöön EU:n tulvadirektiivi. Hallituksen esitys valmistellaan
syksyn 2009 aikana.
- Hallituksen esitys laiksi, jolla toteutetaan
porotalouden ja luontaiselinkeinojen rakennetukiuudistus. Lailla korvataan voimassa
oleva porotalouden ja luontaiselinkeinojen
rahoituslaki (45/2000). Hallituksen esitys on
tarkoitus antaa eduskunnalle kevätistuntokauden 2009 aikana.
- Hallituksen esitys laiksi maatalouden harjoittamisesta luopumisen tukemisesta annetun lain (612/2006) muuttamisesta. Tarkoitus
on antaa hallituksen esitys eduskunnalle kevään 2009 aikana.
- Hallituksen esitys laiksi maataloushallinnon tehtävien järjestämisestä kunnissa. Tarkoitus on, että laki tulisi voimaan vuoden
2010 alusta lukien.

HE 59/2009 vp

44

YKSITYISKOHTAISET PERUSTELUT
1

1 Lakiehdotusten perustelut

1.1

Laki aluehallintovirastoista

Lain nimike ja rakenne
Ehdotetun lain nimike olisi laki aluehallintovirastoista. Ehdotetussa laissa olisi kolme
lukua. Luvussa 1 olisivat lain yleiset säännökset, joissa määriteltäisiin lain soveltamisala, aluehallintovirastojen toiminta-ajatus,
suhde muuhun lainsäädäntöön, virastojen
tehtävät, virastojen organisointi sekä niiden
toimialueiden määräytyminen. Lain 2 luku
käsittelisi aluehallintovirastojen ohjausta ja
johtamista. Luku sisältäisi säännökset virastojen yleishallinnollisesta ohjauksesta, virastojen strategisesta ja toiminnallisesta ohjauksesta, virastojen johtamisesta, asioiden ratkaisuvallasta, työjärjestyksestä ja virkojen
täyttämisestä. Lain 3 luvussa olisivat erinäiset säännökset, joissa säädettäisiin mahdollisten viraston sisäisten esteellisyystilanteiden
ratkaisemisesta, valtion aluehallinnosta Ahvenanmaan maakunnassa, yhteistyöstä elinkeino-, liikenne- ja ympäristökeskusten kanssa, kielivähemmistöjen palveluyksiköistä,
virka-avusta, pakkokeinoista, valtion edustamisesta, suoritteiden maksullisuudesta ja
muutoksenhausta sekä voimaantulosta, josta
säädettäisiin erillisessä voimaanpanolaissa.
1 luku

Yleiset säännökset

1 §. Lain soveltamisala. Pykälässä määriteltäisiin soveltamisala. Tavoitteena on luoda
lainsäädännöllinen perusta aluehallintovirastojen organisoinnille sekä toiminnan ja tehtävien järjestämiselle.
Pykälän ensimmäisen lauseen mukaan ehdotetussa laissa säädettäisiin valtion aluehallinnon viranomaisina toimivista aluehallintovirastoista. Virastoihin koottaisiin niitä tehtäviä, joita nykyisin on hoidettu lääninhalli-

tuksissa, alueellisissa ympäristökeskuksissa,
ympäristölupavirastoissa ja työsuojelutoimistoissa ja jotka koskevat perusoikeuksien ja
oikeusturvan toteutumista, peruspalvelujen
saatavuutta, ympäristönsuojelua, ympäristön
kestävää käyttöä, sisäistä turvallisuutta sekä
terveellistä ja turvallista elin- ja työympäristöä alueilla.
Pykälän toisen lauseen mukaan muista valtion aluehallinnon tehtäviä hoitavista viranomaisista säädettäisiin erikseen. Siten toisesta uudesta ja keskeisestä valtion aluehallinnon viranomaisesta elinkeino-, liikenne- ja
ympäristökeskuksesta säädettäisiin omassa
erillisessä laissa.
2 §. Aluehallintovirastojen toiminta-ajatus.
Pykälässä määriteltäisiin aluehallintovirastojen toiminta-ajatus. Säännös antaisi yleiskuvan virastojen toiminnan tarkoituksesta.
Säännöksen tarkoituksena olisi toisaalta kuvata yleisellä tasolla viraston roolia ja asemaa valtionhallinnon viranomaiskokonaisuudessa. Toisaalta se loisi myös pohjan niille
strategisille suuntaviivoille, joiden perusteella virastojen toimintaa voitaisiin tulevaisuudessa kehittää ja uudistaa.
Pykälän mukaan aluehallintovirastot edistäisivät alueellista yhdenvertaisuutta hoitamalla lainsäädännön toimeenpano-, ohjausja valvontatehtäviä alueilla. Tämän tarkoituksen toteuttamiseksi virastojen tulisi edistää muun muassa perusoikeuksien ja oikeusturvan toteutumista, peruspalvelujen saatavuutta, ympäristönsuojelua, ympäristön kestävää käyttöä, sisäistä turvallisuutta sekä terveellistä ja turvallista elin- ja työympäristöä
alueilla. Säännöstä tulkittaessa olisi luonnollisesti otettava huomioon myös ehdotetun
lain 4 §:n säännökset viraston varsinaisesta
toimialasta ja tehtävistä.
Aluehallintovirasto toimisi merkittävässä
roolissa valtion ja kuntien vastuulle yhteisesti
kuuluvassa aluehallinnon viranomaiskokonaisuudessa. Tämän johdosta olisi tärkeää,

HE 59/2009 vp
että virasto järjestäisi sekä sisäiset prosessinsa että ulkoiset suhteensa laaja-alaista yhteistyötä tukevalla tavalla ja pyrkisi aktiivisesti
tukemaan ja ottamaan osaa alueelliseen yhteistoimintaan sen eri muodoissa.
3 §. Suhde muuhun lainsäädäntöön. Pykälässä määriteltäisiin ehdotetun lain suhde
muuhun valtion aluehallintoviranomaisten
hallinnon ja toiminnan organisointia koskevaan lainsäädäntöön.
Pykälän mukaan aluehallintovirastojen
toiminnan ja tehtävien järjestämiseen sovellettaisiin, jollei ehdotetussa laissa toisin säädettäisi, työsuojeluhallinnosta annettua lakia
(16/1993), ympäristönsuojelu- ja vesiasioiden käsittelystä aluehallintovirastossa annettua lakia ( / ), poliisin hallinnosta annettua
lakia (110/1992) ja pelastuslakia (468/2003).
Ehdotettu laki olisi siis ensisijainen ja pykälässä mainitut lait tulisivat sovellettaviksi
vain silloin, kun ehdotettu laki ei sisältäisi
jostakin toiminnan ja tehtävien järjestämiseen ja organisointiin liittyvästä asiasta erityissäännöksiä. Luonnollisesti myös edellä
mainittujen lakien perusteella annettu asetustasoinen sääntely tulisi ottaa täydentävänä
huomioon.
4 §. Aluehallintovirastojen toimiala ja tehtävät. Pykälä sisältäisi aluehallintovirastojen
toimialan ja tehtävien yleisluonteisen määrittelyn. Koska viraston koko tehtäväkenttä ja
sitä koskeva lainsäädäntö on erittäin laaja,
tapahtuisi viraston tehtävien ja niitä koskevan toimivallan yksityiskohtainen määrittely
erityislainsäädännön kautta.
Ehdotettu säännös on kolmitasoinen. Ensinnäkin siinä määriteltäisiin toimialakohtaisesti ne tehtäväkokonaisuudet tai -ryhmät,
jotka kuuluisivat aluehallintovirastojen toimivaltaan ja joista säädettäisiin tarkemmin
erityislainsäädännössä. Toiseksi säännöksessä määriteltäisiin aluehallintovirastoille tiettyjä tehtäviä, joista ei ole muualla lainsäädännössä säädetty erikseen tai joita koskevat
toimivaltasäännökset tulisivat kumotuiksi
uudistuksen yhteydessä. Kolmanneksi säännöksessä todettaisiin, että virastoilla voisi olla edellä mainittujen tehtävien lisäksi myös
muita laissa säädettyjä tehtäviä. Säännöksen
rakenteeseen on vaikuttanut erityisesti se, että aluehallintovirastot olisivat esityksen mukaan usean eri ministeriön hallinnonalalla

45

toimivia monitoimialaisia valtion aluehallinnon viranomaisia.
Pykälän 1 momentin mukaan aluehallintovirastot hoitaisivat niille erikseen säädettyjä
tehtäviä seuraavilla toimialoilla: sosiaali- ja
terveydenhuoltoa, ympäristöterveydenhuoltoa, koulutus- ja muu sivistystoimi, oikeusturvan edistäminen ja toteuttaminen, ympäristönsuojelu- ja vesilainsäädännön alaan
kuuluvat lupa- ja muut hakemusasiat, pelastustoimi, työsuojelun valvontaa ja kehittäminen, työssä käytettävien tuotteiden tuotevalvontaa sekä työsuojelulainsäädännön noudattamisen valvontaa työsuojeluviranomaisena
sekä kuluttaja- ja kilpailuhallintoa. Kysymys
on tehtävistä, joita voimassa olevan lainsäädännön mukaisesti on hoidettu lääninhallituksissa, alueellisissa ympäristökeskuksissa,
ympäristölupavirastoissa ja työsuojelupiirien
työsuojelutoimistoissa. Ehdotettu sääntely
koskisi myös eräitä yksittäisiä tehtäviä, jotka
esityksessä ehdotetaan siirrettäväksi keskushallinnosta aluehallintoon. Viraston tehtävät ja niitä koskeva toimivalta on määritelty yksityiskohtaisesti erityislainsäädännössä.
Esityksen valmistelun yhteydessä on selvitetty, että näitä uudistuksen piiriin kuuluvia
aluehallintovirastolle tulevia tehtäviä koskevia erityislakeja on kaikkiaan noin 140 ja
näissä kaikkiaan noin 640 säännöstä. Näitä
lakeja koskevat muutosehdotukset sisältyvät
tähän esityskokonaisuuteen ja annetaan tähän
esitykseen liittyen erillisenä hallituksen esityksenä tai niitä koskevat muutosehdotukset
on sisällytetty tämän esityksen kanssa rinnakkaisiin toimialakohtaisiin hallituksen esityksiin.
Pykälän 2 momentissa määriteltäisiin aluehallintovirastoille lisäksi tiettyjä tehtäviä,
joista ei ole säädetty erikseen tai joita koskevat säännökset tulisivat kumotuiksi uudistuksen yhteydessä.
Aluehallintoviraston tehtävänä olisi momentin 1 kohdan mukaan peruspalvelujen
alueellisen saatavuuden arviointi. Vastaavan
sisältöinen tehtävä on lääninhallituslain 2 §:n
mukaan kuulunut lääninhallituksille. Peruspalvelujen arviointia ohjaavat omilla toimialoillaan asianomaiset ministeriöt ja keskushallinnon virastot. Kuntien peruspalvelujen arviointi liittyy kuntalain mukaiseen peruspalveluohjelmamenettelyyn. Aluehallin-

46

HE 59/2009 vp

toviraston peruspalvelujen alueellisen saatavuuden arviointi tuottaa osaltaan aineistoa
tähän prosessiin. Ehdotetulla sääntelyllä ei
ole tarkoitus muuttaa tehtävää ja siihen liittyviä toimivaltajakoa. Myös elinkeino-, liikenne- ja ympäristökeskukset osallistuisivat niitä
koskevan tähän esitykseen sisältyvän lakiehdotuksen 4 §:n 2 momentin mukaan liikenteen sekä kirjasto-, liikunta- ja nuorisotoimen
peruspalvelujen alueellisen saatavuuden arvioinnin valmisteluun.
Momentin 2 kohdan mukaan aluehallintoviraston tehtävänä olisi rekisterihallintolaissa
(166/1996) tarkoitettujen maistraattien ohjaus, valvonta ja kehittäminen. Ahvenanmaan
maakunnassa maistraatille säädettyjä tehtäviä
hoitaa rekisterihallintolain 3 §:n 2 momentin
mukaan lääninhallitus ja tämän uudistuksen
seurauksena tehtävä siirtyisi Ahvenanmaan
valtionvirastolle.
Momentin 3 kohdan mukaan aluehallintoviraston tehtävänä olisi lisäksi varautumisen
yhteensovittaminen alueella ja siihen liittyvän yhteistoiminnan järjestäminen, valmiussuunnittelun yhteensovittaminen, alueellisten
maanpuolustuskurssien järjestäminen, kuntien valmiussuunnittelun tukeminen, valmiusharjoitusten järjestäminen sekä alue- ja paikallishallinnon turvallisuussuunnittelun edistäminen. Kohdassa säädettäisiin aluehallintoviraston tehtävistä poikkeusoloihin varautumisessa. Varautumiseen liittyvät lääninhallitusten tehtävät siirtyisivät aluehallintovirastolle. Nykyisin lääninhallitukset sovittavat
lääninhallituslain 2 §:n 2 momentin mukaan
yhteen valmiuslaissa (1080/1991) tarkoitettua poikkeusoloihin varautumista huolehtimalla sen edellyttämän yhteistoiminnan järjestämisestä läänissä. Varautumista koskeva
säännös vastaisi lääninhallituslain 2 §:n 2
momentin säännöstä täydennettynä luettelolla varautumiseen liittyvistä keskeisistä tehtävistä. Varautumisella tarkoitetaan esityksessä
kaikkia niitä hallinnon ja elinkeinoelämän
toimenpiteitä, joilla varmistetaan tehtävien
mahdollisimman häiriötön hoitaminen ja selviytyminen kaikissa turvallisuustilanteissa.
Kukin aluehallintovirasto, elinkeino-, liikenne- ja ympäristökeskus sekä muut aluehallinnon toimijat huolehtivat omista varautumistehtävistään eri turvallisuustilanteisiin. Aluehallintovirasto olisi vastuussa varautumisen

yhteensovittamisesta alue- ja paikallistasolla.
Aluehallintovirastojen johdolla toimisi eri
päätöksin perustettavat alueelliset valmiustoimikunnat, joissa olisi laajasti edustettuna
kaikki keskeiset aluehallinnon toimijat. Ehdotetulla säännöksellä ei ole tarkoitus muuttaa valtioneuvoston ohjesäännön (262/2003)
16 §:ssä tarkoitettua kokonaismaanpuolustuksen yhteensovittamisen tehtävää, joka on
säädetty puolustusministeriölle.
Momentin 4 kohdan mukaan aluehallintoviraston tehtävänä olisi lisäksi viranomaisten
johtaessa turvallisuuteen liittyviä tilanteita
alueella tukea toimivaltaisia viranomaisia ja
tarvittaessa sovittaa yhteen toimintaa niiden
kesken. Tilanteenmukaisessa toiminnassa
aluehallintoviraston tehtävänä olisi ensinnäkin tukea toimivaltaisia viranomaisia ja sitä
kautta myös mahdollisia muita toimijoita
alueella. Tukemistehtävään liittyen aluehallintovirasto sovittaisi tarvittaessa yhteen toimintaa alueella eri alojen toimivaltaisten viranomaisten kesken. Tehtävä koskisi turvallisuuteen liittyviä tilanteita poikkeusoloissa ja
normaalioloissa. Yhteensovittamisessa aluehallintovirastolla ei olisi toimivaltaisiin viranomaisiin nähden määräysvaltaa ilman erillistä nimenomaista laintasoista säännöstä.
Lisäksi aluehallintoviraston tehtävänä olisi
momentin 5 kohdan mukaan poliisitoimen
alueellinen viranomaisyhteistyö sekä varautumisen ja valmiussuunnittelun yhteensovittaminen poliisitointa koskien. Poliisitoimi
osallistuisi myös momentin 1 kohdassa tarkoitettuun peruspalvelujen alueellisen saatavuuden arviointiin poliisitoimen osalta.
Muista poliisitoimen tehtävistä aluehallintovirastossa, kuten osallistumisesta poliisilaitosten toiminnalliseen ohjaukseen ja tulosohjaukseen osana Poliisihallitusta säädettäisiin
poliisin hallinnosta annetussa laissa ja asetuksessa.
Pykälän 3 momentin mukaan aluehallintovirastolla voisi olla myös muita erikseen säädettyjä tehtäviä.
Pykälän 4 momentti sisältäisi asetuksenantovaltuutta koskevan säännöksen, jonka mukaan edellä 2 momentin 1 kohdassa tarkoitetun peruspalvelujen alueellisen saatavuuden
arviointimenettelystä voitaisiin säätää valtiovarainministeriön asetuksella.

HE 59/2009 vp
Ehdotetun lain 16 § sisältäisi säännökset
valtion aluehallinnosta Ahvenanmaan maakunnassa.
5 §. Aluehallintovirastojen organisointi.
Pykälässä säädettäisiin aluehallintovirastojen
sekä niiden tehtävien ja toimintojen organisointia koskevista kysymyksistä. Siinä säädettäisiin ensinnäkin virastojen lukumäärää,
toimialueita, toimipaikkoja ja nimiä koskevasta asetuksenantovallasta. Lisäksi pykälä
sisältäisi säännöksen aluehallintovirastojen
vastuualueiden muodostamisesta sekä tiettyjen vastuualueiden tehtävien ja toimintojen
järjestämistä koskevista erityisvaatimuksista.
Tavoitteena on organisoida virastot toiminnallisesti siten, että tehtävien kokoamisella
saavutetaan synergia- ja tuottavuushyötyjä, ja
että toiminnan tuloksellisuus ja asiakaspalvelu paranevat. Virastojen organisoinnilla pyritään välttämään uusia organisaatio- tai johtamistasoja, jotka vaikeuttaisivat käytännössä
viraston vastuualueiden tehokasta toimintaa.
Organisoinnilla tulisi lisäksi edistää erityisesti aluehallinnolle asetettujen strategisten tulostavoitteiden saavuttamista.
Pykälän 1 momentin mukaan aluehallintovirastojen lukumäärästä, toimialueista, nimistä ja toimipaikoista säädettäisiin valtioneuvoston asetuksella. Lähtökohtaisesti on
suunniteltu, että aluehallintovirastojen päätoimipaikkoja olisi kuusi. Suunnitelmien
mukaan nämä sijoittuisivat Rovaniemelle,
Ouluun, Mikkeliin, Hämeenlinnaan, Turkuun
ja Vaasaan. Päätoimipaikkojen lisäksi olisi
kuusi toimipaikkaa, jotka sijoittuisivat Tampereelle, Jyväskylään, Kuopioon, Kouvolaan,
Helsinkiin ja Joensuuhun. Lisäksi Ahvenanmaan maakunnassa olisi ehdotetussa laissa tarkoitettuna valtionhallinnon viranomaisena Ahvenanmaan valtionvirasto. Virastot
voisivat tarvittaessa sijoittaa henkilökuntaansa myös edellä mainittujen toimipaikkojen
ulkopuolella sijaitseville työskentelypaikkakunnille. Tällainen järjestely on nykyisen
käytännön mukainen ja se on jatkossakin tarpeellinen esimerkiksi työsuojelun valvontatarkastuksiin ja -käynteihin liittyvien tehtävien hoitamiseksi. Näistä työskentelypaikkakunnista voitaisiin määrätä ehdotetun lain 13
§:n 2 momentin mukaan virastojen työjärjestyksessä.

47

Pykälän 2 momentin mukaan aluehallintovirasto jakautuisi sille kuuluvien tehtävien
hoitamista varten vastuualueisiin. Ehdotetun
säännöksen mukaan viraston vastuualueista
säädettäisiin valtioneuvoston asetuksella.
Asetuksella on tarkoitus säätää viraston vastuualueiksi viisi vastuualuetta: 1) peruspalvelut, oikeusturva ja luvat, 2) poliisitoimi, 3)
pelastustoimi ja varautuminen, 4) ympäristöluvat sekä 5) työsuojelu. Kaikissa viraston
toimipaikoissa ei välttämättä hoidettaisi viraston kaikkien vastuualueiden tehtäviä.
Pykälän 3 momentti sisältäisi säännökset
työsuojelun valvontatehtävien organisointia
koskevista erityisvaatimuksista. Ehdotetun
säännöksen mukaan aluehallintoviraston työsuojelun tehtäviä hoitava vastuualue olisi
riippumaton valvontatehtävää hoitaessaan.
Sen toiminta olisi järjestettävä siten, että
riippumattomuus ja puolueettomuus työsuojelun valvontatehtävässä olisi turvattu. Työsuojelun aseman riippumattomuuden turvaaminen perustuu Suomen ratifioiman
(SopS 44/1949) kansainvälisen työjärjestön
(ILO) yleisen konferenssin vuonna 1947 hyväksymän ammattientarkastusta teollisuudessa ja kaupassa koskevan sopimuksen (yleissopimuksen nro 81) 6 artiklaan. Vastaava
säännös on nykyisin työsuojelun hallinnosta
annetun lain (16/1993) 2 §:ssä. Yleissopimus
edellyttää paitsi riippumatonta asemaa myös
sitä, että työsuojelutarkastajille annetut muut
mahdolliset tehtävät eivät saa häiritä heidän
ensisijaisia tehtäviään eivätkä haitata heidän
arvovaltaansa ja puolueettomuuttansa suhteessa työnantajiin ja työntekijöihin. Tästä
syystä pykälässä säädettäisiin myös siitä, että
työsuojelun tehtäviä hoitavalle vastuualueelle
ei saisi antaa sellaisia muita tehtäviä, jotka
voisivat vaarantaa työsuojelun valvontatehtävien asianmukaisen hoitamisen tai riippumattomuuden.
Lisäksi pykälän 4 momentin mukaan aluehallintoviraston ympäristölupa-asioita hoitava vastuualue olisi lupa- ja muita hakemusasioita hoitaessaan sekä viraston kilpailuasioita hoitava vastuualue kilpailuasioita hoitaessaan riippumaton. Näiden vastuualueiden
toiminta olisi järjestettävä siten, että riippumattomuus ja puolueettomuus edellä mainituissa tehtävissä olisi turvattu. Viraston ympäristölupa-asioita hoitavalle vastuualueelle

48

HE 59/2009 vp

ei saisi myöskään antaa sellaisia muita tehtäviä, jotka voisivat vaarantaa lupa- ja muiden
hakemusasioiden käsittelyn riippumattomuuden. Erityisesti ympäristölupa-asioiden, mutta myös kilpailuasioiden käsittelyssä noudatetaan tietyin osin riippumatonta lainkäyttöelintä koskevia periaatteita. Tämän johdosta
näiden asioiden käsittelylle olisi myös turvattava riippumaton asema.
6 §. Aluehallintovirastojen toimivalta sekä
toimialueet ja niiden laajentaminen. Pykälä
sisältäisi aluehallintovirastojen toimivaltaa
sekä toimialueen määräytymistä ja sen laajentamista koskevat säännökset.
Aluehallintovirastolle kuuluvista tehtävistä
säädettäisiin 4 §:n 1 momentin pääsäännön
mukaan erityislaeissa ja lisäksi eräistä sille
kuuluvista tehtävistä säädetään 4 §:n 2 momentissa sekä 19, 20 ja 21 §:ssä. Aluehallintovirasto olisi toimivaltainen huolehtimaan
sille säädetyistä tehtävistä toimialueellaan.
Aluehallintovirastojen toimialueista ja niiden
laajentamisesta säädettäisiin 6 §:ssä. Aluehallintoviraston toimivalta määräytyisi siten
sille erityislaeissa ja tämän lain 4 §:n 2 momentissa sekä 19, 20 ja 21 §:ssä säädettyjen
tehtävien ja kunkin viraston 6 §:n mukaan
määräytyvän toimialueen kautta.
Pykälän 1 momentin ensimmäinen lause sisältäisi viraston toimivallan ja toimialueen
määräytymistä koskevan pääsäännön, jonka
mukaan aluehallintovirasto huolehtisi sille
säädettyjen tehtävien hoitamisesta toimialueellaan ja käyttäisi sille kuuluvaa toimivaltaa
siten kuin siitä ehdotetussa tai muussa laissa
säädettäisiin. Virastojen toimivalta olisi alueellinen ja se noudattaisi käytännössä virastojen toimialuejakoa. Virastojen toimialueista
säädettäisiin ehdotetun lain 5 §:n 1 momentin
mukaan valtioneuvoston asetuksella.
Momentin toisessa lauseessa säädettäisiin
siitä, millä edellytyksillä edellä mainitusta
pääsäännöstä olisi mahdollista poiketa ja
tehdä viraston toimialuetta koskevia järjestelyjä aluehallintovirastojen välillä. Säännöksen mukaan aluehallintovirasto voisi hoitaa
tehtäviä myös useamman kuin yhden viraston toimialueella, jos toimialueen laajentamisella voitaisiin tehostaa virastojen toimintaa
ja valtion henkilöstö- ja muiden voimavarojen käyttöä, parantaa palvelujen saatavuutta,
edistää alueen suomen- ja ruotsinkielisen se-

kä saamelaiskäräjistä annetussa laissa
(974/1995) tarkoitetulla saamelaisten kotiseutualueella saamenkielisen vähemmistön
kielellisten oikeuksien toteutumista tai turvata tehtävissä tarvittavan erityisasiantuntemuksen saatavuus taikka toimialueen laajentaminen olisi tarkoituksenmukainen muun
vastaavan syyn vuoksi.
Kysymykseen tulisivat muun muassa järjestelyt, joilla kootaan erikoistumis- tai tukitehtäviä taikka edesautetaan työntasausta virastojen välillä. Aluehallintovirastoihin koottavissa viranomaisissa on jo nyt käytössä
toimintamalli, jossa yksi tai useampi virasto
hoitaa määrättyä tehtävää oman alueensa lisäksi laajemmalla alueella tai valtakunnallisesti. Tällainen järjestely on mahdollista tehdä esimerkiksi työsuojeluhallinnosta annetun
lain 3 §:n 2 momentin perusteella. Kyseiset
tehtävät ovat joko alueellisia tai valtakunnallisia tehtäviä. Ehdotetun säännöksen tavoitteena on tukea tämän toimintamallin käyttöä
edelleen uusissa aluehallintovirastoissa.
Aluehallintovirastoja on suunniteltu olevan
kuusi. Näiden lisäksi Ahvenanmaan maakunnassa olisi ehdotetussa laissa tarkoitettuna valtionhallinnon viranomaisena Ahvenanmaan valtionvirasto, josta säädettäisiin
ehdotetun lain 16 §:ssä. Pykälän perusteella
olisi ensinnäkin mahdollista tarvittaessa määritellä aluehallintovirastojen alueellinen toimivalta siten, että vain osassa virastoista hoidettaisiin kaikkia aluehallintovirastoille säädettyjä tehtäviä. Toiseksi pykälän antaisi tarvittaessa mahdollisuuden myös siihen, että
niin sanottujen erikoistumistehtävien sekä talous-, henkilöstö- ja toimitilahallinnon, tietohallinnon, tietopalvelun, viestinnän ja hankintatoimen tai muiden vastaavien tukitehtävien hoitaminen voitaisiin keskittää yhteen
tai muutamaan aluehallintovirastoon. Säännösehdotus antaisi mahdollisuuden siinä säädetyin edellytyksin tehdä myös muita vastaavan kaltaisia toimivaltajärjestelyjä aluehallintovirastojen välillä. Erillisestä kielivähemmistön palveluyksiköstä sisältyisi ehdotetun
lain 18 §:ään erityissäännös.
Pykälän 1 momentin viimeinen lause sisältää asetuksenantovaltuutta koskevan säännösehdotuksen, jonka mukaan vastuualueiden sijoittumisesta aluehallintovirastoihin ja
virastojen toimialueen laajentamisesta sää-

HE 59/2009 vp
dettäisiin valtioneuvoston asetuksella. Asetuksenantovaltuuden säätäminen valtioneuvostotasolle on tässä tapauksessa perusteltua,
koska kysymys on laajakantoisesta ja periaatteellisesti merkittävästä asiasta, joka koskee
yleensä usean ministeriön hallinnonalan viranomaisia ja niihin kuuluvien tehtävien järjestelyä.
Pykälän 2 momentti sisältää edellä mainittua asetuksenantovaltuutta koskevan poikkeussäännöksen, joka liittyy poliisitoimen, työsuojelun ja ympäristölupa-asioiden tehtävien
ja toimivallan järjestämiseen. Toimialueen
laajentamisesta poliisitoimen tehtävissä säädetään sisäasiainministeriön asetuksella, työsuojelun tehtävissä sosiaali- ja terveysministeriön asetuksella ja ympäristölupa-asioiden
tehtävissä ympäristöministeriön asetuksella.
Pykälän 1 momentissa tarkoitetut toimialueen laajentamisen edellytykset olisi otettava
huomioon myös tässä momentissa tarkoitetuissa tapauksissa. Asetuksenantovaltuuden
säätäminen ministeriötasolle on katsottu tarpeelliseksi näiden toimialojen erityisaseman
ja niiden ohjausta koskevien erityistarpeiden
johdosta. Tämä seikka ilmenee muun muassa
ehdotetun lain 5 §:n 3 ja 4 momentin ja 9 §:n
säännöksistä. Esimerkiksi poliisitoimen vastuualueelle kuuluvat tehtävät on suunniteltu
hoidettavaksi kolmessa, työsuojelun vastuualueelle kuuluvat tehtävät viidessä ja ympäristölupa-asiat neljässä aluehallintovirastossa.
Näiden virastojen alueellinen toimivalta tulisi
näitä tehtäviä koskien määritellä niin laajaksi, että niiden toimialueet yhdessä kattaisivat
myös sellaisten aluehallintovirastojen toimialueet, joissa ei olisi poliisitoimen, työsuojelun tai ympäristölupa-asioiden tehtäviä hoitavaa itsenäistä vastuualuetta.
2 luku

Aluehallintovirastojen ohjaus
ja johtaminen

7 §. Yleishallinnollinen ohjaus. Pykälässä
määriteltäisiin aluehallintovirastojen yleishallinnollinen ohjaus ja asema. Pykälän 1
momentin mukaan aluehallintovirastojen
yleishallinnollinen ohjaus kuuluisi valtiovarainministeriölle. Ehdotetun lain 15 §:n perusteella tämä koskisi myös Ahvenanmaan
valtionvirastoa. Säännös tarkoittaisi, että
aluehallintovirastot kuuluisivat valtiovarain-

49

ministeriön toimialalle siinä merkityksessä,
kuin ministeriöiden välisestä toimialajaosta
säädetään valtioneuvostosta annetussa laissa
(175/2003) ja sen perusteella annetussa valtioneuvoston ohjesäännössä. Tämä koskisi
esimerkiksi viraston hallintoa ja sen järjestämistä koskevaa normiohjausta. Yleishallinnollinen ohjaus pitäisi sisällään myös sen, että valtiovarainministeriö vastaisi ehdotetun
lain 8 §:n mukaisesti aluehallintovirastojen
strategisen ohjauksen koordinoinnista sekä
lain 10 §:n mukaisesti virastojen yhteisiä
toimintoja ja muita virastojen yhtenäisen
toiminnan kannalta tarpeellisia toimenpiteitä
koskevasta toiminnallisesta ohjauksesta.
8 §. Strateginen suunnittelu ja ohjaus. Pykälä sisältäisi säännökset aluehallintovirastojen toiminnan strategisesta suunnittelusta ja
ohjauksesta. Pykälässä olisi myös strategisen
suunnittelun ja ohjauksen sisältöä ja menettelytapoja koskeva asetuksenantovaltuus. Ehdotetun lain 9 § sisältäisi poliisitointa, työsuojelua ja ympäristölupa-asioita koskevat
poikkeukset strategiseen suunnitteluun ja ohjaukseen.
Esityksen mukaan aluehallintovirastot olisivat usean eri ministeriön hallinnonalojen
tehtäviä hoitavia monitoimialaisia valtion
aluehallinnon viranomaisia. Tämän johdosta
tarvittaisiin aluehallintovirastoissa edustettuina olevien eri hallinnonalojen tavoitteiden
yhteensovittamiseksi ja aluehallinnon toimintaedellytysten parantamiseksi asianomaisten
ministeriöiden yhteistyössä muodostama näkemys siitä, miten valtion hallintoa koskevia
valtakunnallisia tavoitteita sovelletaan ja kanavoidaan alueelliseen toimintaan. Aluehallintovirastojen strateginen suunnittelu ja ohjaus tapahtuisi asianomaisten ministeriöiden
yhteistyönä. Myös maakunnan liitoilla olisi
rooli suunnittelu- ja ohjausprosessissa. Ministeriöiden suunnittelu ja ohjaus välitettäisiin aluehallintovirastoille yhtenäisessä muodossa koordinoivana ministeriönä toimivan
valtiovarainministeriön kautta.
Valtion koko aluehallinnon ohjauksessa tulisi kiinnittää huomiota myös siihen, että
aluehallintovirastojen ja elinkeino-, liikenneja ympäristökeskusten strategisessa ohjauksessa asetettavat tavoitteet ja päämäärät olisivat yleisiltä perusteiltaan samansuuntaiset
molempien aluehallintoviranomaisten kes-

50

HE 59/2009 vp

ken. Tämän johdosta viranomaisten suunnittelua ja ohjausta koordinoivien valtiovarainministeriön ja työ- ja elinkeinoministeriön
tehtävänä olisi huolehtia tavoitteiden ja menettelytapojen yhteensovittamisesta siten, että valtionhallinnon alueille suuntaama suunnittelu ja ohjaus näkyisi alueille ristiriidattomana ja tukisi aluehallinnon viranomaisten
keskinäistä yhteistyötä.
Pykälän 1 momentin mukaan aluehallintovirastojen toimintaa koskevien yleisten tavoitteiden saavuttamiseksi sekä alueiden näkemysten huomioonottamiseksi laadittaisiin
aluehallintovirastoille niiden toiminnan yleistä suunnittelua, ohjausta ja järjestämistä varten yhteinen strategia-asiakirja ja jokaiselle
virastolle erilliset strategiset tulostavoiteasiakirjat. Strategia-asiakirja ja strategiset tulostavoiteasiakirjat laadittaisiin hallituksen toimikaudeksi ja niiden sisältö tarkistettaisiin
tarvittaessa vuosittain.
Strategisella suunnittelulla ja ohjauksella
tarkoitettaisiin ehdotetussa säännöksessä
aluehallintovirastoissa edustettuina olevien
eri hallinnonalojen valtakunnallisten tavoitteiden ja niitä koskevien resurssien yhteensovittamista sekä aluehallintovirastojen yleisten toimintaedellytysten ylläpitämistä ja kehittämistä koskevaa toimintaa. Tässä toiminnassa aluehallintovirastoille määriteltäisiin
hallituksen toimikautta tai muuta vastaavaa
ajanjaksoa koskevat toiminnan yleiset strategiset tavoitteet sekä resursseja koskevat kehykset sektoreittain. Säännöksessä tarkoitettu
strateginen suunnittelu ja ohjaus olisi osa valtion talousarviosta annetun lain (423/1988)
12 §:ssä ja valtion talousarviosta annetun
asetuksen (1243/1992) 2 luvussa tarkoitettua
pitkäjänteistä toiminta- ja taloussuunnittelua.
Strategia-asiakirjalla tarkoitettaisiin ehdotetussa säännöksessä suunnitteluasiakirjaa,
joka sisältäisi hallitusohjelmasta, hallituksen
strategia-asiakirjasta, valtioneuvoston kehyspäätöksestä, maakuntaohjelmista, hallituksen
politiikkaohjelmista,
muista vastaavista
poikkihallinnollisista ohjelmista sekä lainsäädännöstä ja kansainvälisistä sopimuksista
johdettavia tavoitteita ja suunnitelman resurssien kohdentamisesta näiden tavoitteiden
toteuttamiseen. Strategia-asiakirja olisi kaikille aluehallintovirastoille yhteinen.

Strategisilla tulostavoiteasiakirjoilla tarkoitettaisiin asiakirjoja, jotka perustuvat strategia-asiakirjassa asetettuihin yleisiin tavoitteisiin ja päämääriin sekä alueen maakuntaohjelmiin ja niiden toteuttamissuunnitelmiin ja
joissa määriteltäisiin kullekin aluehallintovirastolle toiminnan painopisteet, keskeiset
toimintalinjat, yhteistyökysymykset ja määrärahakehykset alueittain ja sektoreittain.
Strategiset tulostavoiteasiakirjat laadittaisiin
jokaiselle virastolle erikseen. Tulostavoiteasiakirjasta on säädetty valtion talousarviosta
annetun asetuksen 11 §:ssä. Käytännössä kysymys on niin sanotusta strategisesta tulossopimuksesta, joka solmitaan ohjaavan ministeriön ja aluehallintoviraston kesken.
Pykälän 2 momentin mukaan valtiovarainministeriö laatisi yhdessä ehdotetun lain 9
§:ssä mainittujen ministeriöiden tai keskushallinnon virastojen kanssa sekä yhteistyössä aluehallintovirastojen ja tarvittavilta
osin maakunnan liittojen kanssa strategiaasiakirjan ja strategiset tulostavoiteasiakirjat
aluehallintovirastoille.
Jos
strategiaasiakirjan sisällöstä ei saavutettaisi yksimielisyyttä ministeriöiden kesken, ratkaisisi asian ehdotetun säännöksen mukaan valtioneuvosto. Asia tulisi viedä valtioneuvoston
yleisistunnon ratkaistavaksi.
Strategia-asiakirjan sisältö käsiteltäisiin
asianomaisten ministeriöiden yhteisessä neuvottelussa tavoitteena yksimielisyys. Neuvottelun järjestämisvastuu olisi valtiovarainministeriöllä. Neuvottelusta laadittaisiin pöytäkirja, jossa todettaisiin yksimielisyys ja mahdolliset avoimeksi jääneet asiat. Kukin neuvotteluun osallistuva ministeriö hyväksyisi
aluehallinnon strategia-asiakirjan ministerin
päätöksellä. Mikäli ministeriöt eivät saavuttaisi neuvotteluissa yksimielisyyttä, asia vietäisiin valtioneuvoston päätettäväksi valtiovarainministeriön esittelystä. Valtiovarainministeriön tehtävänä olisi välittää strategiaasiakirjan sisältö aluehallintovirastoille.
Strategisista tulostavoiteasiakirjoista neuvoteltaisiin valtiovarainministeriön, muiden
asianomaisten ministeriöiden tai keskushallinnon virastojen sekä aluehallintovirastojen
ja tarvittavin osin maakunnan liittojen edustajien kesken. Valtiovarainministeriö ja asianomaisen aluehallintoviraston johtaja allekirjoittaisivat strategisen tulostavoiteasiakir-

HE 59/2009 vp
jan, joka käytännössä toimisi viraston strategisena tulossopimuksena.
Pykälän 3 momentin mukaan aluehallintovirastojen toiminnan strategisen suunnittelun
ja ohjauksen sisällöstä ja menettelytavoista
voitaisiin antaa tarkempia säännöksiä valtioneuvoston asetuksella. Asetuksenantovaltuuden säätäminen valtioneuvostotasolle on tässä tapauksessa perusteltua, koska kysymys
on laajakantoisesta ja periaatteellisesti merkittävästä asiasta, joka koskee usean ministeriön hallinnonalaa.
9 §. Strategisen suunnittelun ja ohjauksen
järjestäminen eräissä tapauksissa. Pykälä sisältäisi aluehallintovirastojen poliisitoimen,
työsuojelun ja ympäristölupa-asioiden tehtäviä koskevat poikkeusmenettelyt ehdotetun
lain edellisessä pykälässä tarkoitettuun strategiseen suunnitteluun ja ohjaukseen. Näitä
toimialoja koskisi aluehallintoviraston muusta suunnittelu- ja ohjausjärjestelmästä poikkeava ratkaisu, joka merkitsisi edellä mainittujen toimialojen itsenäisyyttä suhteessa
aluehallintovirastoon ja aluehallintoviraston
suunnittelun ja ohjauksen koordinoinnista
vastaavaan ministeriöön. Ehdotettu sääntely
on katsottu tarpeelliseksi näitä toimialoja
koskevan erityisaseman tai erityistarpeiden
johdosta. Pykälä sisältäisi myös näiden toimialojen strategisen suunnittelun ja ohjauksen sisältöä ja menettelytapoja koskevat asetuksenantovaltuudet.
Pykälän 1 momentin mukaan aluehallintovirastojen strategia-asiakirjassa olisi omat
osuudet poliisitoimen, työsuojelun ja ympäristölupa-asioita koskevien tehtävien suunnittelua ja ohjausta varten. Poliisitoimen osuus
strategia-asiakirjasta sisältäisi strategisia linjauksia poliisitoimen tehtäviä hoitavalle vastuualueelle kuuluvasta viranomaisyhteistyöstä sekä poliisin varautumisen ja valmiussuunnittelun yhteensovittamisesta. Aluehallintovirastojen poliisitoimen ja työsuojelun
tehtävien ohjausta varten ei ehdotetun säännöksen mukaan laadittaisi strategisia tulostavoiteasiakirjoja.
Poliisin hallintorakenneuudistuksessa on
tarkoitus muun muassa keventää aluetason
rakenteita ja yhtenäistää ohjaussuhteita. Ehdotetussa aluehallintovirastomallissa toteutetaan poliisihallituksen aluetason tehtävien sijoittuminen aluehallintovirastoon siten, että

51

poliisi on organisatorisesti osa aluehallintovirastoa, mutta samalla turvataan poliisin toiminnallisen johtamisen tarpeet. Koska poliisin toimintamäärärahat tulisivat pääosin
omalta toimintamenomomentilta, olisi poliisitoimen osuuden merkitys strategiaasiakirjassa ensisijassa se, että sen toiminnalliset painopisteet ja voimavarat olisivat lähinnä informaatiota viraston muille yksiköille. Lisäksi asiakirjan tästä osasta voitaisiin
todeta se, kuinka paljon poliisitoimi käyttää
viraston yhteisiä palveluja koskevia voimavaroja. Strategia-asiakirjaan sisältyisi poliisin
osalta vain sen vastuulle kuuluvan alueellisen
viranomaisyhteistyön sekä varautumisen ja
valmiussuunnittelun painopisteet ja tavoitteet.
Myös työsuojelun toimintamäärärahat tulisivat pääosin omalta toimintamenomomentilta. Tämän johdosta työsuojelun osuus strategia-asiakirjassa rajoittuisi siihen, että ensinnäkin sen toiminnalliset painopisteet ja voimavarojen käyttö olisivat lähinnä informaatiota viraston muille yksiköille ja toiseksi
asiakirjan tästä osasta voitaisiin todeta se,
kuinka paljon työsuojelu käyttää viraston yhteisiä palveluja koskevia voimavaroja. Sosiaali- ja terveysministeriö huolehtisi siitä, että
työsuojelua
koskeva
osio
strategiaasiakirjassa valmisteltaisiin yhteistyössä
työmarkkinaosapuolien kanssa ja että asia
käsiteltäisiin työsuojeluneuvottelukunnassa
tai vastaavassa yhteistyöelimessä. Tarkoitus
on, että työsuojelua koskevien periaatekysymysten käsittelyä, työsuojelun yhtenäistämistä ja edistämistä sekä alan yhteistoiminnan
edistämistä varten aluehallintoviraston työsuojelun vastuualueen yhteydessä tulisi tämän johdosta olla kuten nykyisinkin työsuojelulautakunta, jonka kokoonpanon määräisi
asianomainen työsuojelun tehtäviä hoitava
vastuualue.
Ympäristölupa-asioita koskevat tehtävät sisällytettäisiin aluehallintovirastojen strategiaasiakirjaan myös omana osionaan. Sen valmistelussa ympäristöministeriö olisi yhteistyössä maa- ja metsätalousministeriön kanssa. Strategia-asiakirjassa olisivat ympäristölupa-asioiden hoitamista koskevat toiminnalliset painopisteet ja ympäristöministeriön
strategiasta johdettuja painopisteitä. Painopisteitä koskevia asioita olisivat esimerkiksi

52

HE 59/2009 vp

luonnehdinnat suunnittelukauden keskeisistä
asiaryhmistä ja vireille tulevien asioiden
määrän kehityksestä sekä mahdollisista toimintaympäristömuutoksista.
Ympäristölupa-asioiden strategista suunnittelua ja ohjausta rajoittaisi kuitenkin se, että
käsiteltävät asiat ovat luonteeltaan lainkäyttöasioiden kaltaisia. Tämän johdosta esimerkiksi hallitusohjelmasta tulevat tavoitteet välittyisivät ympäristölupa-asioita käsittelevän
vastuualueen toimintaan säädösohjauksen
kautta. Lisäksi on otettava huomioon, että
ympäristöpolitiikka ja -lainsäädäntö ovat
vahvasti EU-sidonnaisia ja jatkuvien muutosten alaisia asioita.
Pykälän 2 momentin mukaan aluehallintovirastojen työsuojelun tehtäviä koskevan
strategisen suunnittelun ja ohjauksen sisällöstä ja menettelytavoista voitaisiin antaa tarkempia säännöksiä sosiaali- ja terveysministeriön sekä ympäristölupa-asioita koskevan
strategisen suunnittelun ja ohjauksen sisällöstä ja menettelytavoista ympäristöministeriön
asetuksella. Pykälän viimeisen lauseen mukaan aluehallintovirastojen poliisitoimen tehtäviä koskevan suunnittelun ja ohjauksen sisällöstä ja menettelytavoista säädettäisiin
muutoin poliisin hallinnosta annetussa laissa.
10 §. Toiminnallinen ohjaus. Pykälä sisältäisi säännökset aluehallintovirastojen toiminnallisesta ohjauksesta. Kysymys on virastojen sektorikohtaista operatiivista toimintaa
koskevasta ohjauksesta, josta vastaisivat toimialoittain asianomaiset ministeriöt tai näiden sijasta keskushallinnon virastot.
Pykälän 1 momentin mukaan aluehallintovirastojen toimintaa ohjaisivat omilla toimialoillaan oikeusministeriö, sisäasiainministeriö, valtiovarainministeriö, sosiaali- ja terveysministeriö, opetusministeriö, maa- ja metsätalousministeriö, työ- ja elinkeinoministeriö, ympäristöministeriö sekä poliisihallitus
tai se keskushallinnon virasto, jonka tehtäväksi ohjaus olisi erikseen säädetty tai määrätty. Tätä toimintaa kutsuttaisiin ehdotetussa
laissa toiminnalliseksi ohjaukseksi. Aluehallintovirastojen toiminnallista ohjausta olisi
säännöksen mukaan myös toiminta, jossa
valtiovarainministeriö huolehtii viraston yhteisiä toimintoja ja muita viraston yhtenäisen
toiminnan kannalta tarpeellisia toimenpiteitä
koskevasta toiminnallisesta ohjauksesta.

Toiminnallisella ohjauksella tarkoitettaisiin
ehdotetussa säännöksessä virastolle kuuluvien eri hallinnonalojen tehtävien ja toimintojen hoitamista sekä palvelujen järjestämistä
ja tuottamista koskevaa sektorikohtaista ohjausta. Toimivaltainen ministeriö tai keskushallinnon virasto määräytyisi erityislainsäädännön ja ministeriöiden osalta myös valtioneuvoston ohjesäännön toimialajaon mukaisesti. Ohjaustehtävään sisältyisi myös
toimintojen valvonta. Toiminnallinen ohjaus
koskisi strategista ohjausta lyhyempää aikaväliä, yleensä vuositasolla tapahtuvaa tavoitteiden asettamista. Toiminnallisesta ohjauksesta vastaisivat toimialakohtaisesti asianomaiset ministeriöt tai keskushallinnon virastot, jos tehtävä olisi erikseen säädetty keskushallinnon viraston toimivaltaan kuuluvaksi. Säännöksessä tarkoitettu toiminnallinen
ohjaus olisi osa valtion talousarviosta annetun lain 12 §:ssä ja valtion talousarviosta annetun asetuksen 2 luvussa tarkoitettua vuositason toiminta- ja taloussuunnittelua.
Toiminnallisella ohjauksella tarkoitettaisiin
lisäksi sellaisia toimenpiteitä, joiden tarkoituksena olisi varmistaa yhdenmukainen palvelu- ja laatutaso virastoille kuuluvien sektorikohtaisten tehtävien ja -toimintojen hoitamisessa sekä palvelujen tuottamisessa. Tällaisia ohjaustoimenpiteitä olisivat muun muassa virastojen sektorikohtaisten toimintojen
ja palvelujen laatutason määrittäminen, tarvittavien standardien ja ohjeiden antaminen
sekä menettelytapoja ja niiden kehittämistä
koskeva ohjaus.
Aluehallintoviraston yhteisiä toimintoja ja
muita viraston yhtenäisen toiminnan kannalta
tarpeellisia toimenpiteitä koskevalla toiminnallisella ohjauksella tarkoitettaisiin esimerkiksi talous-, henkilöstö- ja toimitilahallinnon, tietohallinnon, tietopalvelun, viestinnän
tai hankintatoimen taikka muita vastaavia yhteisiä tukitehtäviä. Ehdotetun säännöksen
mukaan valtiovarainministeriö huolehtisi tässä tarkoitetusta toiminnallisesta ohjauksesta.
Pykälän 2 momentin mukaan aluehallintovirastojen toiminnallisten tavoitteiden saavuttamiseksi laadittaisiin 1 momentissa tarkoitetun ministeriön tai keskushallinnon viraston johdolla tarvittaessa viraston toiminnan ja tehtävien ohjausta ja järjestämistä varten toiminnallinen tulostavoiteasiakirja. Toi-

HE 59/2009 vp
minnallisen tulostavoiteasiakirjan keskeiseen
sisältöön kuuluisivat vuosittaisia tai muita
lyhyen aikavälin toimintaa ja tehtäviä koskevat tulostavoitteet sekä näitä pääasiassa koskevat taloudelliset resurssit. Toiminnallinen
tulostavoiteasiakirja olisi laadittava vain tarvittaessa. Asiakirjoja voisi olla useampia,
esimerkiksi hallinnonala- tai toimialakohtaisesti. Asianomaisten ministeriöiden ja keskushallinnon virastojen tulisi toimia tulostavoiteasiakirjoja laatiessaan tiiviissä yhteistyössä keskenään. Tulostavoiteasiakirjoja
laatiessaan ministeriöiden ja keskushallinnon
virastojen tulisi neuvotella myös aluehallintovirastojen kanssa ennen tulostavoitteiden
asettamista. Tulostavoiteasiakirjasta on säädetty valtion talousarviosta annetun asetuksen 11 §:ssä. Käytännössä kysymys on niin
sanotusta toiminnallisesta tulossopimuksesta.
Aluehallintoviraston työsuojelun ja poliisitoimen toiminnalliseen ohjauksen toteuttamiseen käytännössä liittyisi eräitä erityispiirteitä. Työsuojelun varsinaiset toimintamenot
ohjautuisivat aluetasolle sosiaali- ja terveysministeriön kautta ja poliisitoimen vastaavat
toimintamenot poliisihallituksen kautta. Työsuojelu ja poliisitoimi saisivat aluehallintovirastolta toimitilat ja muut normaalit virastopalvelut, joita koskevat menoerät olisivat valtion talousarviossa valtiovarainministeriön
pääluokassa. Sosiaali- ja terveysministeriö
kävisi työsuojelun valvontaa koskevat vuosittaiset tulosneuvottelut kunkin aluehallintoviraston työsuojelun tehtäviä hoitavan vastuualueen kanssa. Neuvottelumenettely vastaisi
nykyistä menettelyä. Keskeinen tulostavoiteasiakirjan sisältö olisivat resurssit sekä strategiset ja toiminnalliset tulostavoitteet. Aluehallintoviraston poliisin vastuualue on toiminnallisesti osa poliisihallitusta ja hoitaa
sen lisäksi mitä ehdotetun lain 4 §:n 2 momentin 5 kohdassa säädetään, poliisihallituksen määräämiä tehtäviä.
Tarpeen mukaan muitakin toimialoja voitaisiin ohjata varsin yksityiskohtaisesti toiminnallisen tulostavoiteasiakirjan avulla.
Esimerkiksi ympäristölupa-asioissa ympäristöministeriön ohjaus olisi hyvin tiivistä.
Kaikkien toimialojen osalta tärkeimmät toimintamäärärahat eriteltäisiin valtion talousarvion selvitysosassa olevalla käyttösuunni-

53

telmalla, mikä vahvistaisi viraston taloudellisen ohjauksen läpinäkyvyyttä.
Aluehallintovirastojen toiminnallisen ohjauksen menettelytavoista voitaisiin pykälän 3
momentin mukaan säätää valtioneuvoston
asetuksella. Asetuksenantovaltuuden säätäminen valtioneuvostotasolle on tässä tapauksessa perusteltua, koska kysymys on laajakantoisesta ja periaatteellisesti merkittävästä
asiasta, jolla on merkitystä koko aluehallintoviraston toiminnalle.
11 §. Johtaminen. Pykälä sisältäisi säännökset aluehallintoviraston ja sen vastuualueiden johtamisesta ja siihen välittömästi liittyvistä tehtävistä ja vastuista. Ehdotettu pykälä sisältäisi myös säännökset viraston johtoryhmästä.
Aluehallintoviraston sisäinen organisaatio
muodostuisi ehdotetun lain mukaan useista
eri ministeriöiden toiminnallisessa ohjauksessa olevista vastuualueista, joista eräiden
vastuualueiden asema olisi lisäksi varsin itsenäinen myös suhteessa aluehallintovirastoon ja sen muihin vastuualueisiin. Tämän
johdosta tulisi viraston käytännön toiminnoissa pyrkiä korostamaan sisäisen yhteistyön merkitystä kaikilla tasoilla. Esimerkiksi
viraston laaja asiantuntemus eri hallinnonaloilta tulisi pyrkiä ottamaan käyttöön
mahdollisimman joustavasti ja tehokkaasti.
Viraston sisäiset toimintoprosessit tulisi
myös suunnitella ja toteuttaa mahdollisimman joustaviksi ja tehokkaiksi. Tältä osin
keskeisiä toimijoita ovat erityisesti viraston
johto ja johtoryhmä.
Pykälän 1 momentin mukaan aluehallintovirastoa johtaisi viraston johtaja. Viraston
johtaja vastaisi ehdotetun säännöksen mukaan viraston toiminnan tuloksellisuudesta ja
viraston yhteisten tulostavoitteiden saavuttamisesta. Ehdotetun lain 14 §:n 1 momentin
mukaan valtioneuvosto nimittäisi viraston
johtajan määräajaksi. Aluehallintoviraston
johtaja vastaisi viraston toiminnan tuloksellisuudesta ja yhteisten tulostavoitteiden saavuttamisesta ensisijassa valtiovarainministeriölle, joka huolehtisi ehdotetun lain 8 §:n 2
momentin mukaan viraston strategisen ohjauksen koordinoinnista.
Pykälän 2 momentin mukaan aluehallintoviraston vastuualuetta johtaisi vastuualueen
päällikkö. Vastuualueen päällikkö vastaisi

54

HE 59/2009 vp

ehdotetun säännöksen mukaan vastuualueen
toiminnan tuloksellisuudesta ja tulostavoitteiden saavuttamisesta. Poliisitoimen tehtäviä
hoitavan vastuualueen päällikön tehtävistä ja
vastuista päättäisi poliisihallitus. Aluehallintoviraston vastuualueen päälliköt vastaisivat
vastuualueensa toiminnan tuloksellisuudesta
ja tulostavoitteiden saavuttamisesta ehdotetun lain 10 §:n 1 momentissa tarkoitetulle
ministeriölle tai keskushallinnon virastolle
sekä aluehallintoviraston johtajalle. Aluehallintoviraston vastuualueiden päälliköiden
nimittämisestä säädettäisiin ehdotetun lain 14
§:ssä.
Pykälän 3 momentissa säädettäisiin viraston johtoryhmästä. Aluehallintovirastolla olisi johtoryhmä, joka huolehtisi viraston toimintojen yhteensovittamisesta. Johtoryhmän
puheenjohtajana toimisi viraston johtaja. Johtoryhmän muusta kokoonpanosta määrättäisiin viraston työjärjestyksessä. Poliisitoimen
edustaja osallistuisi johtoryhmän työhön silloin, kun johtoryhmässä käsiteltäisiin poliisitoimen asioita, tai sisäisen turvallisuuden viranomaisyhteistyötä. Poliisihallitus päättäisi
poliisitoimen edustajasta aluehallintoviraston
johtoryhmässä.
Viraston johtoryhmä sovittaisi yhteen eri
vastuualueiden johtamista viraston kokonaisjohtamiseen. Johtoryhmätyöskentelyllä olisi
mahdollista myös tukea viraston eri toimialojen yhteistyötä ja edistää tiedonkulkua. Näiden seikkojen johdosta olisi tarkoituksenmukaista, että johtoryhmän kokoonpano määriteltäisiin viraston työjärjestyksessä riittävän
edustavaksi. Johtoryhmän jäseniä olisivat viraston johtajan lisäksi vastuualueiden päälliköt. Johtoryhmässä tulisi olla myös viraston
henkilöstön ja viestinnän edustus. Johtoryhmän jäsenenä voisi lisäksi olla koottuja tukitehtäviä hoitavan yksikön päällikkö siinä tai
niissä aluehallintovirastoissa, johon tai joihin
näitä toimintoja sijoitetaan. Poliisin vastuualueen päällikkö osallistuisi myös niiden
aluehallintovirastojen johtoryhmätyöskentelyyn, joissa ei ole omaa poliisin vastuualuetta. Osallistuminen koskisi kuitenkin vain niitä tehtäviä, jotka koskettavat poliisitointa joko suoraan tai kiinteästi yhteistyöroolin kautta. Niissä aluehallintovirastoissa, joissa ei ole
työsuojelun ja ympäristölupien vastuualuetta,
johtoryhmään kuuluisivat näiden vastuualu-

eiden edustajat siitä aluehallintovirastosta,
joka hoitaa tehtäviä näiden virastojen toimialueella.
12 §. Asioiden ratkaisuvalta. Pykälässä
säädettäisiin asioiden ratkaisuvallasta aluehallintovirastossa. Lähtökohtaisesti aluehallintovirasto on niin sanottu päällikkövirasto.
Ehdotettu säännös sisältäisi kuitenkin viraston tiettyjä toimialoja koskevia poikkeuksia
tähän pääsääntöön.
Pykälän 1 momentti sisältäisi säännökset
siitä kenelle viraston toimivaltaan kuuluvien
asioiden ratkaisutoimivalta kuuluu ja kuinka
sitä voidaan järjestellä. Aluehallintoviraston
johtaja ratkaisisi ehdotetun säännöksen mukaan viraston toimivaltaan kuuluvat asiat,
jollei niitä olisi säädetty tai työjärjestyksessä
määrätty viraston muun virkamiehen ratkaistaviksi. Poliisitoimen, työsuojelun, ympäristölupa-asioiden ja pelastustoimen tehtäviä
hoitavan vastuualueen toimivaltaan kuuluvat
asiat ratkaisisi kuitenkin asianomaisen vastuualueen päällikkö, jollei niitä olisi säädetty
tai vastuualueen työjärjestyksessä määrätty
vastuualueen muun virkamiehen ratkaistaviksi taikka jollei päätöksenteosta ole toisin
säädetty.
Pykälän 2 momentissa säädettäisiin niin
sanotusta pidätysoikeudesta. Viranomaisten
ratkaisuvallan käyttämistä koskevien yleisten
periaatteiden mukaan viraston johtaja voi ottaa ratkaistavakseen asian, jonka viraston
työjärjestyksen mukaan saisi ratkaista myös
viraston muu virkamies. Tämä koskisi ehdotettuun pykälään sisältyvän pääsäännön mukaan myös aluehallintoviraston johtajaa. Viraston johtaja ei kuitenkaan voisi ottaa ratkaistavakseen asiaa, joka kuuluu viraston poliisitoimen, työsuojelun tai ympäristölupaasioiden tehtäviä hoitavan vastuualueen toimivaltaan tai joka kuuluu pelastustoimen tehtäviä hoitavan vastuualueen toimivaltaan ja
koskee pelastuslaissa tarkoitettuja asioita.
Poikkeuksen tekeminen pykälän 1 ja 2
momenteissa tarkoitetuissa tapauksissa perustuu säännöksissä mainittujen toimialojen
erityisasemaan aluehallintoviraston sisällä tai
toiminnan luonteesta johtuviin erityistarpeisiin. Lisäksi poliisitoimen vastuualueen erityisasemaa koskevia seikkoja on selvitetty
tarkemmin edellä 9 §:n perusteluissa sekä
työsuojelun ja ympäristölupa-asioiden eri-

HE 59/2009 vp
tyisasemaa koskevia seikkoja edellä 5 §:n perusteluissa.
Viraston vastuualueiden välisestä tehtäväjaosta säädettäisiin ehdotetun lain 5 §:n nojalla annettavalla valtioneuvoston asetuksella.
13 §. Aluehallintovirastojen työjärjestys.
Pykälässä säädettäisiin viraston ja sen vastuualueiden työjärjestyksestä.
Pykälän 1 momentin mukaan aluehallintoviraston hallinnon ja toimintojen järjestämisestä sekä asioiden valmistelusta ja ratkaisemisesta määrättäisiin viraston työjärjestyksessä, josta päättäisi viraston johtaja. Viraston työjärjestyksessä ei voi kuitenkaan määrätä poliisitoimen, ympäristölupa-asioiden ja
työsuojelun tehtäviä hoitavien vastuualueiden hallinnon ja toimintojen järjestämisestä
sekä asioiden valmistelusta ja ratkaisemisesta. Poikkeuksen tekeminen työjärjestyksen
antamisessa näiltä osin perustuu näiden toimialojen erityisasemaan aluehallintoviraston
sisällä tai toiminnan luonteesta johtuviin erityistarpeisiin. Poliisitoimen tehtäviä hoitavan
vastuualueen erityisasema perustuu edellä 9
§:n perusteluissa mainittuihin syihin sekä
työsuojelun ja ympäristölupa-asioiden erityisasema edellä 5 §:n perusteluissa mainittuihin syihin.
Pykälän 2 momentin mukaan aluehallintoviraston vastuualueella voisi tarvittaessa olla
oma työjärjestys, jolla voitaisiin määrätä tarkemmin vastuualueen toimintojen järjestämisestä sekä henkilökunnan tehtävistä ja työskentelypaikkakunnista. Vastuualuekohtaisesta työjärjestyksestä päättäisi vastuualueen
päällikkö. Poliisitoimen tehtäviä hoitavan
vastuualueen työjärjestyksestä päättäisi kuitenkin Poliisihallitus. Poliisitoimen tehtäviä
hoitavalla vastuualueella poikkeuksen tekeminen perustuu edellä 9 §:n perusteluissa
mainittuihin syihin.
14 §. Virkojen täyttäminen. Pykälässä säädettäisiin aluehallintoviraston virkojen täyttämisestä. Pykälän 1 momentissa säädettäisiin viraston johtajan ja vastuualueiden päällikön ja 2 momentissa muiden viraston virkojen täyttämisestä. Ehdotetun säännöksen 3
momentti sisältäisi virkojen kelpoisuusvaatimuksia koskevan asetuksenantovaltuuden.
Pykälän 1 momentin mukaan aluehallintoviraston johtajan nimittäisi määräajaksi val-

55

tioneuvosto valtiovarainministeriön esityksestä. Viraston vastuualueiden päälliköiden
nimittämisvalta johdettaisiin viraston vastuualuejaosta. Poliisin ja työsuojelun tehtäviä
hoitavia vastuualueita lukuun ottamatta vastuualueiden päälliköt nimitettäisiin määräajaksi ja nimittämisestä päättäisi kunkin vastuualueen toiminnallisesta ohjauksesta päävastuussa oleva ministeriö tai se keskushallinnon virasto, jonka tehtäväksi ohjaus on
erikseen säädetty. Siten peruspalvelu-, oikeusturva- ja lupa-asioita koskevia tehtäviä hoitavan vastuualueen päällikön ja työsuojelun
tehtäviä hoitavan vastuualueen päällikön nimittäisi sosiaali- ja terveysministeriö. Sosiaali- ja terveysministeriö pyytäisi ennen nimitystä lausunnot niiltä muilta ministeriöiltä,
joiden toimialan tehtäviä kyseisellä vastuualueella hoidetaan. Työsuojelun tehtäviä hoitavan vastuualueen päällikön sosiaali- ja terveysministeriö nimittäisi virkaansa toistaiseksi ministeriön työsuojeluosaston esityksestä. Pelastustoimen ja varautumisen tehtäviä hoitavan vastuualueen päällikön nimittäisi sisäasiainministeriö. Poliisitoimen tehtäviä
hoitavan vastuualueen päällikön nimittäisi
poliisihallitus virkaan toistaiseksi. Tämän viran kelpoisuusehdoista säädettäisiin poliisihallinnosta annetussa laissa ja asetuksessa.
Ympäristölupa-asioita koskevia tehtäviä hoitavan vastuualueen päällikön nimittäisi ympäristöministeriö.
Momentin viimeisen lauseen mukaan nimittävän ministeriön tai keskushallinnon viraston tulisi kuulla muita vastuualueen toiminnalliseen ohjaukseen osallistuvia ministeriöitä tai keskushallinnon virastoja sekä aluehallintovirastoa ennen päätöksentekoa.
Aluehallintoviraston johtaja ja vastuualueen päällikkö, poliisitoimen ja työsuojelun
vastuualueen päällikköä lukuun ottamatta,
nimitettäisiin virkaan määräajaksi. Määräajan
pituus voisi olla esimerkiksi viisi vuotta.
Määräajaksi virkaan nimittämisestä säädetään valtion virkamieslain 9 §:ssä. Työsuojelun valvontaa hoitavalle henkilöstölle taatun
riippumattoman aseman turvaamiseksi työsuojelun vastuualueen päällikköä ei kuitenkaan nimitettäisi virkaansa määräajaksi vaan
toistaiseksi.
Pykälän 2 momentin mukaan aluehallintoviraston työsuojelun ja ympäristölupa-

HE 59/2009 vp

56

asioiden sekä pelastustoimen ja varautumisen
tehtäviä hoitavan vastuualueen päälliköt nimittäisivät vastuualueensa henkilöstön. Poliisihallitus nimittäisi poliisitoimen tehtäviä
hoitavan vastuualueen henkilöstön. Viraston
muun henkilöstön nimittäisi viraston johtaja,
jollei viraston työjärjestyksessä toisin määrättäisi.
Pykälän 3 momentti sisältää asetuksenantovaltuuden, jonka mukaan aluehallintoviraston virkojen kelpoisuusehdoista säädettäisiin
valtioneuvoston asetuksella.
3 luku

Erinäiset säännökset

15 §. Asioiden ratkaiseminen eräissä tapauksissa. Pykälä sisältäisi säännökset aluehallintoviraston toimialan laajuudesta ja sen sisäisestä tehtävien järjestelystä mahdollisesti
johtuvien esteellisyys- ja kollisiotilanteiden
ratkaisemiseksi. Tällainen tilanne saattaisi
syntyä esimerkiksi silloin, kun viraston työsuojelun vastuualueen tulisi käsitellä omaa
virastoaan koskevaa työsuojeluasiaa.
Jos aluehallintovirasto olisi esteellinen käsittelemään sen toimialaan kuuluvan asian,
olisi viraston ehdotetun säännöksen mukaan
pyydettävä toiminnallisesta ohjauksesta vastaavaa ministeriötä määräämään toinen aluehallintovirasto käsittelemään tämän asian.
Ministeriön päätökseen ei saisi hakea muutosta valittamalla.
16 §. Valtion aluehallinto Ahvenanmaan
maakunnassa. Pykälässä säädettäisiin valtion
aluehallinnon järjestämisestä Ahvenanmaan
maakunnassa. Ahvenanmaan itsehallintolaissa (1144/91) lainsäädäntövalta on jaettu valtakunnan ja maakunnan kesken. Itsehallintolain 18 §:ssä luetellaan maakunnan lainsäädäntövaltaan kuuluvat asiat ja 27 §:ssä valtakunnan lainsäädäntövaltaan kuuluvat asiat.
Hallintovalta Ahvenanmaalla jakautuu valtakunnan ja maakunnan kesken pääsääntöisesti
sen mukaan, kummalla on lainsäädäntövalta
tietyllä oikeudenalalla (itsehallintolain 23 ja
30 §). Itsehallintolain 27 §:n 3 kohdan mukaan valtakunnalla on lainsäädäntövalta asioissa, jotka koskevat valtion viranomaisten
järjestysmuotoa ja toimintaa. Säännös kattaa
muun ohessa valtion viranomaisten hallinnollisen organisaation ja toiminnan sääntelyn.

Pykälän 1 momentin mukaan Ahvenanmaan maakunnassa olisi ehdotetussa laissa
tarkoitettuna valtionhallinnon viranomaisena
Ahvenanmaan
valtionvirasto.
MannerSuomessa toimivista aluehallintovirastoista
poiketen Ahvenanmaan valtionviraston johtajan nimikkeenä säilyisi maaherra. Ahvenanmaan valtionvirasto hoitaisi sellaisia ehdotetun lain 4 §:ssä tarkoitettuja tehtäviä,
jotka Ahvenanmaan itsehallintolain mukaan
kuuluvat valtakunnan toimivaltaan. Ahvenanmaan valtionvirastossa ei kuitenkaan olisi
tarkoitus hoitaa kaikkia sellaisia tehtäviä, joita hoidettaisiin Manner-Suomen aluehallintovirastoissa, vaan joidenkin tehtävien hoitamisesta Ahvenanmaan maakunnassa vastaisi Manner-Suomessa sijaitseva aluehallintovirasto. Tällaisia tehtäviä olisivat esimerkiksi työsuojelun valvontaa ja kehittämistä
koskevat tehtävät. Tämän kaltaiset toimivaltajärjestelyt toteutettaisiin ehdotetun lain 5
§:n säännösten nojalla.
Pykälän 2 momentin mukaan Ahvenanmaan valtionviraston tehtävistä on muutoin
voimassa, mitä niistä erikseen säädetään.
Voimassa olevan lainsäädännön mukaan Ahvenanmaan lääninhallitukselle on kuulunut
eräitä sellaisia tehtäviä, jotka MannerSuomessa ovat kuuluneet muiden viranomaisten kuin lääninhallituksen toimivaltaan.
Tällaisia tehtäviä ovat esimerkiksi alusrekisteriviranomaistehtävät, ajoneuvoveron kantoa koskevat tehtävät, eräät maataloustukia
koskevat tehtävät, eräät Ahvenanmaan valtuuskuntaa koskevat tehtävät, julkisen notaarin tehtävät sekä maistraatille kuuluvat tehtävät. Ehdotetun lain tarkoituksena ei ole tehdä
muutoksia näitä tehtäviä koskevaan toimivaltajärjestelyyn.
Voimassa olevan lääninhallituslain 4 §:n
mukaan Tasavallan presidentti nimittää maaherran valtioneuvoston ratkaisuehdotuksesta.
Lääninhallituslaki ehdotetaan tässä esityksessä kumottavaksi. Koska Ahvenanmaan valtionviraston johtajana tulisi myös tulevaisuudessa olemaan maaherra ehdotetaan Ahvenanmaan erityisasemasta johtuen pykälän 3
momenttiin otettavaksi tästä asiasta erityissäännös. Ehdotetun säännöksen mukaan Ahvenanmaan valtionviraston johtajana toimivasta maaherrasta säädettäisiin Ahvenan-

HE 59/2009 vp
maan itsehallintolaissa. Lain 52 § sisältää
säännökset maaherran nimittämisestä.
17 §. Yhteistyö elinkeino-, liikenne- ja ympäristökeskuksen kanssa. Pykälä sisältäisi
säännökset aluehallintovirastojen yhteistyövelvoitteesta elinkeino-, liikenne- ja ympäristökeskusten kanssa. Ehdotetun säännöksen
mukaan aluehallintovirastojen olisi valtion
aluehallintoa koskevissa asioissa toimittava
yhteistyössä toimialueensa elinkeino-, liikenne- ja ympäristökeskusten kanssa. Vastaava
säännös sisältyisi elinkeino-, liikenne- ja ympäristökeskuksista annettuun lakiin.
Yhteistyötä saattaisi olla tarpeellista tehdä
käytännön tasolla esimerkiksi siten, että virastot ja keskukset asettaisivat yhteisiä neuvottelukuntia tai vastaavia toimielimiä käsittelemään asioita, joilla on molempien viranomaisten tehtävien kannalta merkitystä. Tarvittaessa näistä voidaan säätää valtioneuvoston asetuksella.
18 §. Kielivähemmistön palveluyksikkö.
Pykälässä säädettäisiin aluehallintoviraston
kielivähemmistön palveluyksiköstä. Se sisältäisi myös asiaa koskeva asetuksenantovaltuuden. Voimassa olevan lääninhallitusasetuksen (120/1997) 13 §:ssä on erityissäännös
ruotsinkielisen opetustoimen yksiköstä. Kielilain (423/2003) 6 §:n 2 momentin mukaan
voidaan erityisistä syistä virka-alueen kielivähemmistön tarpeita varten perustaa yksikielisiä yksiköitä tai osastoja. Ehdotettu pykälä täydentäisi ja täsmentäisi edellä mainittua kielilain säännöstä asiasta. Myös ehdotetun lain 6 § sisältää kielivähemmistöjä koskevan säännöksen, jonka mukaan eräänä
aluehallintoviraston toimialueen laajentamisperusteena voisi olla alueen kielivähemmistöjen oikeuksien edistäminen.
Säännösehdotuksen tavoitteena on, että sen
nojalla perustettava palveluyksikkö voisi
esimerkiksi hoitaa vain tietyn toimialan, kuten opetustoimen, palveluja, mutta yksikön
palveluntarjontaan voisi kuulua myös viraston useamman tai kaikkien toimialojen palveluja. Erityissääntelyn tarkoituksena on, että
yksikkö voisi tarvittaessa tarjota asiakkailleen kokonaispalvelua näiden äidinkielellä.
Tällaisen yksikön perustaminen ei saisi kuitenkaan johtaa siihen, että alueen vähemmistökielisen väestön tarpeista ei olisi huolehdittu samanlaisten perusteiden mukaan.

57

Pykälän 1 momentin mukaan aluehallintovirastolla voisi sen toimialaan kuuluvien tehtävien hoitamiseksi olla erillinen alueen
suomen- tai ruotsinkielistä taikka saamelaiskäräjistä annetussa laissa tarkoitetulla saamelaisten kotiseutualueella saamenkielistä vähemmistöä palveleva yksikkö. Palveluyksikkö voitaisiin perustaa myös yhtä useamman
aluehallintoviraston yhteiseksi yksiköksi.
Yksikön perustaminen ei edellyttäisi sitä, että
näitä tehtäviä hoitava henkilöstö joutuisi
työskentelemään sillä paikkakunnalla, jonne
näitä tehtäviä hoitava yksikkö sijoittuisi. Yksikön tehtäviä voitaisiin siten hoitaa verkottuneesti eri paikkakunnilla.
Pykälän 2 momentin mukaan kielivähemmistön palveluyksikön perustamisesta, tehtävistä, nimestä, toimialueesta ja toimipaikasta
sekä henkilöstön kelpoisuusvaatimuksista
säädettäisiin valtioneuvoston asetuksella.
Voimassa olevan lainsäädännön mukainen
erillinen ruotsinkielinen palveluyksikkö olisi
tarpeellista perustaa ainakin ruotsinkielisen
opetustoimen tehtävien hoitamista varten.
Asetuksenantovaltuuden osoittaminen valtioneuvostotasolle olisi perusteltua, koska kysymys on merkittävästä viraston toimialuetta
koskevasta järjestelystä.
19 §. Virka-apu. Pykälässä säädettäisiin
aluehallintoviraston velvollisuudesta antaa
virka-apua muille viranomaisille ja sen oikeudesta saada virka-apua muilta viranomaisilta. Säännös vastaisi pääosin voimassa olevan lääninhallituslain 7 §:n sääntelyä.
Pykälän mukaan aluehallintoviraston olisi
annettava muille viranomaisille virka-apua,
jos sen antamisesta olisi erikseen säädetty.
Ehdotettu sääntely tarkoittaisi sitä, että virastolla olisi toimivalta antaa virka-apua toiselle
viranomaiselle, mutta vain niissä tapauksissa,
joissa virka-apua pyytävällä olisi erityislainsäädäntöön perustuva oikeus saada sitä nimenomaan aluehallintovirastolta. Pykälän
toisen lauseen mukaan aluehallintovirastolla
olisi vastaavasti oikeus saada virka-apua
muilta viranomaisilta.
20 §. Pakkokeinot. Pykälässä säädettäisiin
aluehallintoviraston pakkokeinoista, joita olisivat sakon uhka, teettämisuhka tai keskeyttämisuhka. Näitä pakkokeinoja käytetäisiin
velvoittamaan asianomainen noudattamaan
käskyä tai kieltoa, jonka aluehallintovirasto

58

HE 59/2009 vp

tai siltä pakkokeinoasiassa virka-apua pyytävä muu viranomainen, on antanut.
Lääninhallituksien nykyinen, lääninhallituslain 8 §:n mukainen, pakkokeinojen käyttöoikeus on samansisältöinen kuin aluehallintovirastoille nyt ehdotetaan. Ehdotettu säännös antaisi aluehallintovirastoille pakkokeinoasiassa yleistoimivallan. Aluehallintovirastoilla olisi myös muiden lakien nojalla oikeus
käyttää pakkokeinoja. Tällainen laki on esimerkiksi pelastuslaki (468/2003).
Työsuojelun valvontaan liittyvistä pakkokeinoista säädetään laissa työsuojelun valvonnasta ja työpaikan työsuojeluyhteistoiminnasta (44/2006). Ympäristölupa-asioita
koskevista pakkokeinoista säädetään ympäristönsuojelulaissa ja vesilaissa.
21 §. Valtion edustaminen. Pykälässä säädettäisiin aluehallintovirastojen tehtävästä
edustaa tuomioistuimissa ja viranomaisissa
valtion etua ja oikeutta.
Pykälän 1 momentin mukaan aluehallintovirasto kantaisi ja vastaisi valtion puolesta
sekä valvoisi tuomioistuimissa ja viranomaisissa valtion etua ja oikeutta kaikissa toimialaansa kuuluvissa asioissa sekä sellaisissa
asioissa, joissa toimivaltaista viranomaista ei
olisi laissa erikseen määrätty, lukuun ottamatta asioita, joista säädetään 4 §:n 1 momentin 5 kohdassa, jollei toiminnallisesta ohjauksesta vastaavan ministeriön tai keskushallinnon viraston edustaja sitä tekisi.
Lain 4 §:n 1 momentin 5 kohdassa mainittujen asioiden osalta valtion puhevaltaa käyttäisi elinkeino-, liikenne- ja ympäristökeskus.
Ehdotettu säännös antaisi aluehallintovirastoille erityistoimivallan lisäksi yleistoimivallan edustaa valtiota. Vastaavat säännökset
ovat nykyisin aluehallinnon viranomaisia
koskevassa erityislainsäädännössä. Säännös
yhtenäistäisi menettelyä, mutta ei muuttaisi
tehtävän asiallista sisältöä.
Jos aluehallintoviraston toimivaltaan kuuluvan asian vaikutukset koskisivat merkittävästi kahden tai useamman viraston toimialuetta, toiminnallisesta ohjauksesta vastaava
ministeriö päättäisi pykälän 2 momentin mukaan, mikä virasto toimisi valtion edustajana
asiassa. Ministeriön päätökseen ei saisi valittamalla hakea muutosta.
22 §. Suoritteiden maksullisuus. Pykälä sisältäisi yleissäännökset aluehallintoviraston

suoritteiden maksujen määräytymisestä sekä
asetuksenantovaltaa koskevan säännöksen.
Pykälän 1 momentin mukaan aluehallintoviraston suoritteiden maksullisuudesta ja
maksujen suuruudesta olisi voimassa, mitä
valtion maksuperustelaissa säädettäisiin. Tämän perusteella määriteltäisiin mitkä aluehallintovirastojen suoritteet tai suoriteryhmät
olisivat maksullisia ja mistä suoritteesta tai
suoriteryhmästä maksu määrättäisiin omakustannusarvon perusteella sekä mitkä suoritteet hinnoiteltaisiin liiketaloudellisin perustein.
Pykälän 2 momentin mukaan aluehallintoviraston suoritteiden maksuista säädettäisiin
valtioneuvoston asetuksella. Ehdotettu säännös poikkeaisi toimivaltaisen viranomaisen
osalta maksuperustelain 8 §:n säännöksestä,
jonka mukaan asetuksenantotoimivalta kuuluu normaalitilanteessa asianomaiselle ministeriölle. Asetusantovaltuuden säätäminen valtioneuvostotasolle on tässä tapauksessa katsottu tarpeelliseksi, koska aluehallintovirastot
ovat monitoimialaisia ja usean ministeriön
ohjauksessa toimivia viranomaisia ja koska
kysymys on myös laajakantoisesta ja periaatteellisesti merkittävästä asiasta. Esimerkiksi
ympäristöhallinnon kannalta menojen kattamisessa suoritteiden maksullisuudella on erityistä merkitystä.
23 §. Muutoksenhaku. Pykälä sisältäisi
säännökset aluehallintoviraston päätösten
muutoksenhakuoikeudesta. Ehdotetun säännöksen mukaan aluehallintoviraston antamaan päätökseen haettaisiin muutosta valittamalla siten kuin hallintolainkäyttölaissa
säädetään, jollei muutoksenhausta säädettäisi
muualla lainsäädännössä toisin.
Hallintolainkäyttölain 7 §:n 2 momentin
mukaan pääsääntönä on, että valtioneuvoston
alaisen viranomaisen päätöksestä valitetaan
hallinto-oikeuteen. Muutoksenhakuoikeutta
ei säännöksessä rajoitettaisi, vaan mahdolliset rajoitukset määräytyisivät aluehallintoviraston tehtäviä koskevan erityislainsäädännön mukaisesti.
24 §. Voimaantulo. Tämän lain voimaantulosta säädettäisiin tähän esitykseen sisältyvällä voimaanpanolailla.

HE 59/2009 vp
1.2

Laki elinkeino-, liikenne- ja ympäristökeskuksista

Lain nimike ja rakenne
Ehdotetun lain nimike olisi laki elinkeino-,
liikenne- ja ympäristökeskuksista. Ehdotetussa laissa olisi 4 lukua. Luvussa 1 olisivat lain
yleiset säännökset, joissa määriteltäisiin lain
soveltamisala, elinkeino-, liikenne- ja ympäristökeskusten toiminta-ajatus, keskusten tehtävät, keskusten organisointi sekä niiden toimialueiden määräytyminen. Lain 2 luku käsittelisi elinkeino-, liikenne- ja ympäristökeskusten ohjausta ja johtamista. Luku sisältäisi säännökset yleishallinnollisesta ohjauksesta, strategisesta ja toiminnallisesta ohjauksesta, johtamisesta, asioiden ratkaisuvallasta,
työjärjestyksestä ja virkojen täyttämisestä.
Luku 3 koskisi elinkeino-, liikenne- ja ympäristökeskusten alaisina paikallishallinnon viranomaisina toimivia työ- ja elinkeinotoimistoja. Luvussa säädettäisiin työ- ja elinkeinotoimistoista, niiden tehtävistä, alueellisen
toimivallan määräytymisestä, ohjauksesta,
johtamisesta ja ratkaisuvallasta sekä työjärjestyksestä. Lain 4 luku sisältäisi erinäiset
säännökset, joissa säädettäisiin mahdollisten
keskuksen sisäisten esteellisyystilanteiden
ratkaisemisesta, keskusten yhteistyöstä aluehallintovirastojen sekä maakunnan liittojen ja
kuntien kanssa, kielivähemmistöjen palveluyksiköistä, valtion edustamisesta, suoritteiden maksullisuudesta ja muutoksenhausta
sekä voimaantulosta, josta säädettäisiin erillisessä voimaanpanolaissa.
1 luku

Yleiset säännökset

1 §. Lain soveltamisala. Pykälässä määriteltäisiin lain soveltamisala. Tavoitteena on
luoda lainsäädännöllinen perusta elinkeino-,
liikenne- ja ympäristökeskusten organisoinnille sekä toiminnan ja tehtävien järjestämiselle. Ehdotettu laki koskisi myös keskusten
alaisina paikallishallinnon viranomaisina
toimivia työ- ja elinkeinotoimistoja.
Pykälän ensimmäisen lauseen mukaan ehdotetussa laissa säädettäisiin valtion aluehallinnon viranomaisina toimivista elinkeino-,
liikenne- ja ympäristökeskuksista sekä niiden
alaisista työ- ja elinkeinotoimistoista. Kes-

59

kuksiin koottaisiin niitä tehtäviä, joita nykyisin on hoidettu lääninhallituksissa, työ- ja
elinkeinokeskuksissa, tiepiireissä sekä alueellisissa ympäristökeskuksissa ja jotka koskevat yrittäjyyttä, työmarkkinoiden toimintaa,
osaamista ja kulttuuria, maaseudun kehittämistä, liikennejärjestelmän toimivuutta ja liikenteen turvallisuutta, hyvää ympäristöä sekä
luonnon ja luonnonvarojen kestävää käyttöä
sekä maahanmuuttoa, kotouttamista ja hyviä
etnisiä suhteita alueilla. Ehdotettu laki koskisi myös keskusten alaisia työ- ja elinkeinotoimistoja, joista säädettäisiin ehdotetun lain
3 luvussa.
Pykälän toisen lauseen mukaan muista valtion alue- ja paikallishallinnon tehtäviä hoitavista viranomaisista säädettäisiin erikseen.
Siten toisesta uudesta ja keskeisestä valtion
aluehallinnon viranomaisesta aluehallintovirastosta säädettäisiin omassa erillisessä laissa.
2 §. Elinkeino-, liikenne- ja ympäristökeskusten toiminta-ajatus. Pykälässä määriteltäisiin elinkeino-, liikenne- ja ympäristökeskusten toiminta-ajatus. Säännös antaisi yleiskuvan keskusten toiminnan tarkoituksesta.
Säännöksen tarkoituksena olisi toisaalta kuvata yleisellä tasolla keskuksen koko toimintasektoria ja asemaa valtionhallinnon viranomaiskokonaisuudessa. Toisaalta se loisi
myös pohjan niille strategisille suuntaviivoille, joiden perusteella keskusten toimintaa
voitaisiin tulevaisuudessa kehittää ja uudistaa.
Pykälän mukaan elinkeino-, liikenne- ja
ympäristökeskukset edistäisivät alueellista
kehittämistä hoitamalla valtionhallinnon toimeenpano- ja kehittämistehtäviä alueilla.
Tämän tarkoituksen toteuttamiseksi keskusten tulisi edistää muun muassa yrittäjyyttä,
työmarkkinoiden toimintaa, osaamista ja
kulttuuria, maaseudun kehittämistä, liikennejärjestelmän toimivuutta ja liikenteen turvallisuutta, hyvää ympäristöä sekä luonnon ja
luonnonvarojen kestävää käyttöä sekä maahanmuuttoa, maahanmuuttajien kotouttamista ja työllistymistä alueilla. Toimintaajatuksen mukaan elinkeino-, liikenne- ja
ympäristökeskusten toiminta painottuisi ensisijaisesti alueellisiin kehittämistehtäviin.
Säännöstä tulkittaessa olisi luonnollisesti
otettava huomioon myös ehdotetun lain 3 §:n

60

HE 59/2009 vp

säännökset keskuksen varsinaisesta toimialasta ja tehtävistä.
Elinkeino-, liikenne- ja ympäristökeskus
toimisi merkittävässä roolissa valtion ja kuntien vastuulle yhteisesti kuuluvassa aluehallinnon viranomaiskokonaisuudessa. Tämän
johdosta olisi tärkeää, että keskus järjestäisi
sekä sisäiset prosessinsa että ulkoiset suhteensa laaja-alaista yhteistyötä tukevalla tavalla ja pyrkisi aktiivisesti tukemaan ja ottamaan osaa alueelliseen yhteistoimintaa sen
eri muodoissa.
3 §. Elinkeino-, liikenne- ja ympäristökeskusten toimiala ja tehtävät. Pykälä sisältäisi
elinkeino-, liikenne- ja ympäristökeskusten
toimialan ja tehtävien yleisluonteisen määrittelyn. Koska keskuksen koko tehtäväkenttä ja
sitä koskeva lainsäädäntö on erittäin laaja,
tapahtuisi keskuksen tehtävien ja niitä koskevan toimivallan yksityiskohtainen määrittely erityislainsäädännön kautta.
Ehdotettu säännös on kolmitasoinen. Ensinnäkin siinä määriteltäisiin toimialakohtaisesti ne tehtäväkokonaisuudet tai -ryhmät,
jotka kuuluisivat keskusten toimivaltaan ja
joista säädettäisiin tarkemmin erityislainsäädännössä. Toiseksi säännöksessä määriteltäisiin keskuksille tiettyjä tehtäviä, joita koskevat toimivaltasäännökset tulisivat kumotuiksi
uudistuksen yhteydessä. Kolmanneksi säännöksessä todettaisiin, että keskuksilla voisi
olla edellä mainittujen tehtävien lisäksi myös
muita laissa säädettyjä tehtäviä. Säännöksen
rakenteeseen on vaikuttanut erityisesti se, että elinkeino-, liikenne- ja ympäristökeskukset
olisivat esityksen mukaan usean eri ministeriön hallinnonalalla toimivia monitoimialaisia valtion aluehallinnon viranomaisia.
Pykälän 1 momentin mukaan elinkeino-,
liikenne- ja ympäristökeskukset hoitaisivat
niille erikseen säädettyjä tehtäviä seuraavilla
toimialoilla: yrittäjyyden ja elinkeinotoiminnan edistäminen, innovaatiot ja kansainvälistyvä liiketoiminta, työmarkkinoiden toimivuus, työvoiman saatavuus ja työllisyys, koulutus ja osaaminen, kirjasto-, liikunta- ja nuorisotoimi, maahanmuutto, kotouttaminen ja
hyvät etniset suhteet, maatilatalous, kalatalous, maaseudun kehittäminen ja muut maaseutuelinkeinot, eläintunnistusjärjestelmä sekä
maa- ja metsätalouden tuotantotarvikkeiden
turvallisuus ja kasvinterveys, energia ja sen

tuotanto, liikennejärjestelmän toimivuus, liikenneturvallisuus, tie- ja liikenneolot, maanteiden pito sekä julkisen liikenteen järjestäminen, ympäristönsuojelu, alueiden käyttö,
rakentamisen ohjaus, kulttuuriympäristön
hoito, luonnon monimuotoisuuden suojelu ja
kestävä käyttö sekä vesivarojen käyttö ja hoito, palkkaturva-asiat sekä eräät edellä mainittuihin tehtäviin liittyvät rakennerahasto- ja
aluekehitystehtävät. Viimeksi mainittuun tehtäväkokonaisuuteen eivät kuitenkaan kuuluisi
sellaiset rakennerahastolain (1401/2006) 2
§:n 1 kohdassa tarkoitetut Euroopan aluekehitysrahastotehtävät, joita on hoidettu lääninhallitusten sivistysosastoilla tai sosiaali- ja
terveysosastoilla. Nämä tehtävät siirtyisivät
maakunnan liitoille.
Kysymys on tehtävistä, joita voimassa olevan lainsäädännön mukaisesti on hoidettu
lääninhallituksissa, työ- ja elinkeinokeskuksissa, alueellisissa ympäristökeskuksissa ja
tiepiireissä. Ehdotettu sääntely koskisi myös
eräitä yksittäisiä tehtäviä, jotka esityksessä
ehdotetaan siirrettäväksi keskushallinnosta
aluehallintoon. Keskuksen tehtävät ja niitä
koskeva toimivalta on määritelty yksityiskohtaisesti erityislainsäädännössä. Esityksen
valmistelun yhteydessä on selvitetty, että näitä uudistuksen piiriin kuuluvia elinkeino-,
liikenne- ja ympäristökeskuksille tulevia tehtäviä koskevia erityislakeja on kaikkiaan
noin 110 ja näissä kaikkiaan noin 520 säännöstä. Näitä lakeja koskevat muutosehdotukset sisältyvät tähän esityskokonaisuuteen ja
annetaan tähän esitykseen liittyen erillisenä
hallituksen esityksenä tai niitä koskevat muutosehdotukset on sisällytetty tämän esityksen
kanssa rinnakkaisiin toimialakohtaisiin hallituksen esityksiin.
Pykälän 2 momentissa määriteltäisiin elinkeino-, liikenne- ja ympäristökeskuksille lisäksi tiettyjä tehtäviä, joista ei ole säädetty
erikseen tai joita koskevat säännökset tulisivat kumotuiksi uudistuksen yhteydessä.
Momentin 1 kohdan mukaan elinkeino-,
liikenne- ja ympäristökeskusten tehtävänä
olisi ehdotetun lain 3 luvussa tarkoitettujen
työ- ja elinkeinotoimistojen ohjaus ja valvonta. Elinkeino-, liikenne- ja ympäristökeskuksen tehtävänä olisi momentin 2 kohdan mukaan lisäksi valmistella liikenteen sekä kirjasto-, liikunta- ja nuorisotoimen peruspalve-

HE 59/2009 vp
lujen alueellisen saatavuuden arviointia. Esityksen mukaan aluehallintoviraston tehtävänä olisi sitä koskevan tähän esitykseen sisältyvän lakiehdotuksen 4 §:n 2 momentin mukaan muun muassa peruspalvelujen alueellisen saatavuuden arviointi. Arvioitavia peruspalveluja olisivat myös liikenteen sekä kirjasto-, liikunta- ja nuorisotoimen palvelut,
joita koskevat valmistelutehtävät kuuluisivat
elinkeino-, liikenne- ja ympäristökeskuksille.
Näitä palveluja koskevan arvioinnin valmistelisivat esityksen mukaan asianomaisen
aluehallintoviraston käyttöön sen toimialueella toimivat elinkeino-, liikenne- ja ympäristökeskukset.
Pykälän 3 momentin mukaan elinkeino-,
liikenne- ja ympäristökeskuksen muista tehtävistä säädettäisiin erikseen.
4 §. Elinkeino-, liikenne- ja ympäristökeskusten organisointi. Pykälässä säädettäisiin
elinkeino-, liikenne- ja ympäristökeskusten
sekä niiden tehtävien ja toimintojen organisointia koskevista kysymyksistä. Siinä säädettäisiin ensinnäkin keskusten lukumäärää,
toimialueita, toimipaikkoja ja nimiä koskevasta asetuksenantovallasta. Lisäksi pykälä
sisältäisi säännöksen keskusten vastuualueiden muodostamisesta sekä tiettyjen vastuualueiden tehtävien ja toimintojen järjestämistä koskevista erityisvaatimuksista.
Pykälä sisältäisi valtuutuksen säätää keskuksen tarkemmasta organisoinnista valtioneuvoston asetuksella. Asetuksella on tarkoitus säätää keskuksen perusorganisaatioksi
kolme vastuualuetta: 1) elinkeinot, työvoima,
osaaminen ja kulttuuri, 2) liikenne ja infrastruktuuri sekä 3) ympäristö ja luonnonvarat.
Elinkeinot, työvoima, osaaminen ja kulttuuri-vastuualueeseen kuuluisivat tehtävät,
jotka koskevat työllisyyttä, yrittäjyyttä ja
osaamista, rakennerahastoja, innovaatioita ja
kansainvälistyvää liiketoimintaa, kirjastoja
sekä liikunta- ja nuorisotointa, kansainvälisiä
tehtäviä ja lähialueyhteistyötä, sekä maaseutua ja energiaa. Maahanmuuttoon, maahanmuuttajien kotouttamiseen ja hyviin etnisiin
suhteisiin liittyvät tehtävät on tarkoitus organisoida omaan yksikköön tämän vastuualueen sisälle.
Liikenne ja infrastruktuuri-vastuualueelle
kuuluisivat tehtävät, jotka koskevat tie- ja
liikenneolojen suunnittelua, tienpidon han-

61

kintoja, asiakas- ja viranomaispalveluja, julkisen liikenteen järjestämistä sekä muuta liikennettä ja infrastruktuuria koskevat tehtävät.
Ympäristö ja luonnonvarat-vastuualueelle
kuuluisivat tehtävät, jotka koskevat ympäristönsuojelua, alueiden käyttöä, vesien hoitoa
ja ympäristön tilan seurantaa, kehittämistä ja
lähialueyhteistyötä, sekä vesivarojen käyttöä
ja hoitoa.
Keskukset voisivat tarvittaessa sijoittaa
henkilökuntaansa myös säännöksessä tarkoitettujen varsinaisten toimipaikkojen ulkopuolella sijaitseville työskentelypaikkakunnille.
Näistä työskentelypaikkakunnista määrättäisiin ehdotetun lain 11 §:n 2 momentin mukaan keskuksen vastuualueen työjärjestyksessä.
Pykälän 3 momentin mukaan olisi elinkeino-, liikenne- ja ympäristökeskuksen 3 §:n 1
momentin 10 kohdassa tarkoitettujen valvontatehtävien hoitaminen järjestettävä siten, että asioiden käsittelyn puolueettomuus varmistettaisiin. Sääntely vastaa ympäristöhallinnosta annetun lain 4 §:n 5 momentin säännöksiä asiasta.
5 §. Elinkeino-, liikenne- ja ympäristökeskusten toimivalta sekä toimialueet ja niiden
laajentaminen. Pykälä sisältäisi elinkeino-,
liikenne- ja ympäristökeskusten toimivaltaa
sekä toimialueen määräytymistä ja sen laajentamista koskevat säännökset.
Elinkeino-, liikenne- ja ympäristökeskukselle kuuluvista tehtävistä säädettäisiin 3 §:n
1 momentin pääsäännön mukaan erityislaeissa ja lisäksi eräistä sille kuuluvista tehtävistä
säädetään 3 §:n 2 momentissa ja 24 §:ssä.
Elinkeino-, liikenne- ja ympäristökeskusten
toimialueista ja niiden laajentamisesta säädettäisiin 5 §:ssä. Elinkeino-, liikenne- ja
ympäristökeskuksen toimivalta määräytyisi
siten sille erityislaeissa ja ehdotetun lain 3
§:n 2 momentissa ja 24 §:ssä säädettyjen tehtävien ja kunkin keskuksen 5 §:n mukaan
määräytyvän toimialueen kautta.
Pykälän ensimmäinen lause sisältäisi keskuksen toimivallan ja toimialueen määräytymistä koskevan pääsäännön, jonka mukaan
elinkeino-, liikenne- ja ympäristökeskus huolehtisi sille säädettyjen tehtävien hoitamisesta
toimialueellaan ja käyttäisi sille kuuluvaa
toimivaltaa siten kuin siitä ehdotetussa tai

62

HE 59/2009 vp

muussa laissa säädettäisiin. Keskusten toimivalta olisi alueellinen ja se noudattaisi käytännössä keskusten toimialuejakoa. Elinkeino-, liikenne- ja ympäristökeskusten toimialueista säädettäisiin ehdotetun lain 4 §:n 1
momentin mukaan valtioneuvoston asetuksella.
Pykälän toisessa lauseessa säädettäisiin siitä, millä edellytyksillä edellä mainitusta pääsäännöstä olisi mahdollista poiketa ja tehdä
keskuksen alueellista toimivaltaa koskevia
järjestelyjä elinkeino-, liikenne- ja ympäristökeskusten välillä. Säännöksen mukaan
elinkeino-, liikenne- ja ympäristökeskus voisi
hoitaa tehtäviä myös useamman kuin yhden
keskuksen toimialueella, jos toimialueen laajentamisella voitaisiin tehostaa keskusten
toimintaa ja valtion henkilöstö- ja muiden
voimavarojen käyttöä, parantaa palvelujen
saatavuutta, edistää alueen suomen- ja ruotsinkielisen sekä saamelaiskäräjistä annetussa
laissa (974/1995) tarkoitetulla saamelaisten
kotiseutualueella saamenkielisen vähemmistön kielellisten oikeuksien toteutumista tai
turvata tehtävissä tarvittavan erityisasiantuntemuksen saatavuus taikka toimialueen laajentaminen olisi tarkoituksenmukainen muun
vastaavan syyn vuoksi.
Kysymykseen tulisivat muun muassa järjestelyt, joilla kootaan erikoistumis- tai tukitehtäviä taikka edesautetaan työntasausta virastojen välillä. Elinkeino-, liikenne- ja ympäristökeskuksiin koottavissa viranomaisissa
on jo nyt sangen laajassa käytössä toimintamalli, jossa yksi tai useampi virasto hoitaa
määrättyä tehtävää oman alueensa lisäksi laajemmalla alueella tai valtakunnallisesti. Kyseiset tehtävät ovat joko alueellisia tai valtakunnallisia, keskushallinnosta siirrettyjä tehtäviä. Ehdotetun säännöksen tavoitteena olisi
tukea tämän toimintamallin käyttöä edelleen
uusissa elinkeino-, liikenne- ja ympäristökeskuksissa.
Elinkeino-, liikenne- ja ympäristökeskuksia
on suunniteltu olevan viisitoista. Pykälän perusteella olisi ensinnäkin mahdollista tarvittaessa määritellä elinkeino-, liikenne- ja ympäristökeskusten alueellinen toimivalta siten,
että vain osassa virastoista hoidettaisiin kaikkia keskuksille säädettyjä tehtäviä. Toiseksi
pykälän antaisi tarvittaessa mahdollisuuden
myös siihen, että niin sanottujen erikoistu-

mistehtävien sekä talous-, henkilöstö- ja toimitilahallinnon, tietohallinnon, tietopalvelun,
viestinnän ja hankintatoimen tai muiden vastaavien tukitehtävien hoitaminen voitaisiin
keskittää yhteen tai muutamaan elinkeino-,
liikenne- ja ympäristökeskukseen. Säännösehdotus mahdollistaisi siinä säädetyin
edellytyksin tehdä myös muita vastaavan kaltaisia toimivaltajärjestelyjä elinkeino-, liikenne- ja ympäristökeskusten välillä. Tavoitteena on muun muassa, että yhdeksässä elinkeino-, liikenne- ja ympäristökeskuksessa
olisi kaikki kolme keskuksen päävastuualuetta, jonka johdosta niiden alueellinen toimivalta tietyissä tehtävissä olisi normaalia laajempi. Erillisestä kielivähemmistön palveluyksiköstä sisältyisi ehdotetun lain 23 §:ään
erityissäännös.
Pykälän viimeinen lause sisältää asetuksenantovaltuutta koskevan säännösehdotuksen, jonka mukaan vastuualueiden sijoittumisesta elinkeino-, liikenne- ja ympäristökeskuksiin ja keskusten toimialueen laajentamisesta säädettäisiin valtioneuvoston asetuksella. Asetuksenantovaltuuden säätäminen valtioneuvostotasolle on tässä tapauksessa perusteltua, koska kysymys on laajakantoisesta
ja periaatteellisesti merkittävästä asiasta, joka
koskee yleensä usean ministeriön hallinnonalaa ja niihin kuuluvien tehtävien järjestelyä.
2 luku

Elinkeino-, liikenne- ja ympäristökeskusten ohjaus ja johtaminen

6 §. Yleishallinnollinen ohjaus. Pykälässä
määriteltäisiin elinkeino-, liikenne- ja ympäristökeskusten yleishallinnollisesta ohjauksesta ja asemasta. Pykälän mukaan elinkeino-, liikenne- ja ympäristökeskusten yleishallinnollinen ohjaus kuuluisi työ- ja elinkeinoministeriölle. Säännös tarkoittaisi, että elinkeino-, liikenne- ja ympäristökeskukset kuuluisivat työ- ja elinkeinoministeriön toimialalle siinä merkityksessä, kuin ministeriöiden välisestä toimialajaosta säädetään valtioneuvostosta annetussa laissa (175/2003) ja
sen perusteella annetussa valtioneuvoston ohjesäännössä. Tämä koskisi esimerkiksi keskuksen hallintoa ja sen järjestämistä koskevaa normiohjausta. Yleishallinnollinen ohja-

HE 59/2009 vp
us pitäisi sisällään myös sen, että työ- ja
elinkeinoministeriö vastaisi ehdotetun lain 8
§:n mukaisesti elinkeino-, liikenne- ja ympäristökeskusten strategisen ohjauksen koordinoinnista sekä lain 9 §:n mukaisesti keskusten yhteisiä toimintoja ja muita keskusten
yhtenäisen toiminnan kannalta tarpeellisia
toimenpiteitä koskevasta toiminnallisesta ohjauksesta.
7 §. Strateginen suunnittelu ja ohjaus. Pykälä sisältäisi säännökset elinkeino-, liikenne- ja ympäristökeskusten toiminnan strategisesta suunnittelusta ja ohjauksesta. Pykälässä olisi myös strategisen suunnittelun ja
ohjauksen sisältöä ja menettelytapoja koskeva asetuksenantovaltuus.
Esityksen mukaan elinkeino-, liikenne- ja
ympäristökeskukset olisivat usean eri ministeriön hallinnonalojen tehtäviä hoitavia monitoimialaisia valtion aluehallinnon viranomaisia. Tämän johdosta tarvittaisiin elinkeino-, liikenne- ja ympäristökeskuksissa
edustettuina olevien eri hallinnonalojen tavoitteiden yhteensovittamiseksi ja aluehallinnon toimintaedellytysten parantamiseksi
asianomaisten ministeriöiden yhteistyössä
muodostama näkemys siitä, miten valtion
hallintoa koskevat valtakunnalliset tavoitteet
sovelletaan ja kanavoidaan alueelliseen toimintaan. Elinkeino-, liikenne- ja ympäristökeskusten strateginen suunnittelu ja ohjaus
tapahtuisi asianomaisten ministeriöiden yhteistyönä. Myös maakunnan liitoilla olisi rooli ohjausprosessissa. Ministeriöiden suunnittelu ja ohjaus välitettäisiin elinkeino-, liikenne- ja ympäristökeskuksille yhtenäisessä
muodossa koordinoivana ministeriönä toimivan työ- ja elinkeinoministeriön kautta.
Valtion koko aluehallinnon suunnittelussa
ja ohjauksessa tulisi kiinnittää huomiota
myös siihen, että aluehallintovirastojen ja
elinkeino-, liikenne- ja ympäristökeskusten
strategisessa suunnittelussa ja ohjauksessa
asetettavat tavoitteet ja päämäärät olisivat
yleisiltä perusteiltaan samansuuntaiset molempien aluehallintoviranomaisten kesken.
Tämän johdosta viranomaisten suunnittelua
ja ohjausta koordinoivien valtiovarainministeriön ja työ- ja elinkeinoministeriön tehtävänä olisi huolehtia tavoitteiden ja menettelytapojen yhteensovittamisesta siten, että valtionhallinnon alueille suuntaama suunnittelu

63

ja ohjaus näkyisi alueille ristiriidattomana ja
tukisi aluehallinnon viranomaisten keskinäistä yhteistyötä.
Pykälän 1 momentin mukaan elinkeino-,
liikenne- ja ympäristökeskusten toimintaa
koskevien yleisten tavoitteiden saavuttamiseksi sekä alueiden näkemysten huomioonottamiseksi laadittaisiin elinkeino-, liikenne- ja
ympäristökeskuksille niiden toiminnan yleistä suunnittelua, ohjausta ja järjestämistä varten yhteinen strategia-asiakirja ja jokaiselle
keskukselle erilliset strategiset tulostavoiteasiakirjat. Strategia-asiakirja ja strategiset tulostavoiteasiakirjat laadittaisiin hallituksen
toimikaudeksi ja niiden sisältö tarkistettaisiin
tarvittaessa vuosittain.
Strategisella suunnittelulla ja ohjauksella
tarkoitettaisiin ehdotetussa säännöksessä
elinkeino-, liikenne- ja ympäristökeskuksissa
edustettuina olevien eri hallinnonalojen valtakunnallisten tavoitteiden ja niitä koskevien
resurssien yhteensovittamista sekä elinkeino, liikenne- ja ympäristökeskusten yleisten
toimintaedellytysten ylläpitämistä ja kehittämistä koskevaa toimintaa. Tässä toiminnassa elinkeino-, liikenne- ja ympäristökeskuksille määriteltäisiin hallituksen toimikautta
tai muuta vastaavaa ajanjaksoa koskevat toiminnan yleiset strategiset tavoitteet sekä resursseja koskevat kehykset sektoreittain.
Säännöksessä tarkoitettu strateginen suunnittelu ja ohjaus olisi osa valtion talousarviosta
annetun lain (423/1988) 12 §:ssä ja valtion
talousarviosta
annetun
asetuksen
(1243/1992) 2 luvussa tarkoitettua pitkäjänteistä toiminta- ja taloussuunnittelua. Keskuksen kaikkien toimialojen osalta tärkeimmät toimintamäärärahat eriteltäisiin valtion
talousarvion selvitysosassa olevalla käyttösuunnitelmalla, mikä vahvistaisi keskuksen
taloudellisen suunnittelun ja ohjauksen läpinäkyvyyttä.
Strategia-asiakirjalla tarkoitettaisiin ehdotetussa säännöksessä suunnitteluasiakirjaa,
joka sisältäisi hallitusohjelmasta, hallituksen
strategia-asiakirjasta, valtioneuvoston kehyspäätöksestä, valtakunnallisista alueiden kehittämistavoitteista, maakuntaohjelmista, hallituksen politiikkaohjelmista, muista vastaavista poikkihallinnollisista ohjelmista sekä
lainsäädännöstä ja kansainvälisistä sopimuksista johdettavia tavoitteita ja suunnitelman

64

HE 59/2009 vp

resurssien kohdentamisesta näiden tavoitteiden toteuttamiseen. Strategia-asiakirja olisi
kaikille elinkeino-, liikenne- ja ympäristökeskuksille yhteinen.
Strategisilla tulostavoiteasiakirjoilla tarkoitettaisiin asiakirjoja, jotka perustuvat strategia-asiakirjassa asetettuihin yleisiin tavoitteisiin ja päämääriin sekä alueen maakuntaohjelmiin ja niiden toteuttamissuunnitelmiin ja
joissa määriteltäisiin kullekin elinkeino-, liikenne- ja ympäristökeskukselle toiminnan
painopisteet, keskeiset toimintalinjat, yhteistyökysymykset ja määrärahakehykset alueittain ja sektoreittain. Strategiset tulostavoiteasiakirjat laadittaisiin jokaiselle keskukselle
erikseen. Tulostavoiteasiakirjasta on säädetty
valtion talousarviosta annetun asetuksen 11
§:ssä. Käytännössä kysymys on niin sanotusta strategisesta tulossopimuksesta, joka solmitaan ohjaavan ministeriön ja elinkeino-,
liikenne- ja ympäristökeskuksen kesken.
Pykälän 2 momentin mukaan työ- ja elinkeinoministeriö laatisi yhdessä ehdotetun lain
8 §:ssä mainittujen ministeriöiden tai keskushallinnon virastojen sekä yhteistyössä
elinkeino-, liikenne- ja ympäristökeskusten ja
maakunnan liittojen kanssa strategiaasiakirjan ja strategiset tulostavoiteasiakirjat
elinkeino-, liikenne- ja ympäristökeskuksille.
Jos strategia-asiakirjan sisällöstä ei saavutettaisi yksimielisyyttä ministeriöiden kesken,
ratkaisisi asian ehdotetun säännöksen mukaan valtioneuvosto. Asia tulisi viedä valtioneuvoston yleisistunnon ratkaistavaksi.
Maakuntaohjelman toteuttamissuunnitelma
otettaisiin huomioon valtion elinkeino-, liikenne- ja ympäristökeskuksien strategisten
tulostavoiteasiakirjojen sekä muiden maakuntaohjelman toteuttamiseen osallistuvien
tahojen vastaavien suunnitteluasiakirjojen
laadinnassa. Ne otettaisiin huomioon myös
keskusten tulosneuvotteluissa sovitettaessa
yhteen alueen tarpeita ja valtion toimenpiteiden toteuttamista.
Strategia-asiakirjan sisältö käsiteltäisiin
asianomaisten ministeriöiden yhteisessä neuvottelussa tavoitteena yksimielisyys. Neuvottelun järjestämisvastuu olisi työ- ja elinkeinoministeriöllä. Neuvottelusta laadittaisiin
pöytäkirja, jossa todettaisiin yksimielisyys ja
mahdolliset avoimeksi jääneet asiat. Kukin
neuvotteluun osallistuva ministeriö hyväk-

syisi aluehallinnon strategia-asiakirjan ministerin päätöksellä. Mikäli ministeriöt eivät
saavuttaisi neuvotteluissa yksimielisyyttä,
asia vietäisiin valtioneuvoston päätettäväksi
työ- ja elinkeinoministeriön esittelystä. Työja elinkeinoministeriön tehtävänä olisi välittää strategia-asiakirjan sisältö elinkeino-, liikenne- ja ympäristökeskuksille.
Strategiset tulostavoiteasiakirjat valmisteltaisiin työ- ja elinkeinoministeriön, muiden
asianomaisten ministeriöiden tai keskushallinnon virastojen, maakunnan liittojen sekä
elinkeino-, liikenne- ja ympäristökeskusten
yhteistyönä.
Valmisteluprosessin on suunniteltu olevan
seuraavan sisältöinen. Työ- ja elinkeinoministeriö antaisi elinkeino-, liikenne- ja ympäristökeskuksille ohjeen valmistella esitys
strategiseksi tulostavoiteasiakirjaksi. Ohje
perustuisi strategia-asiakirjaan ja ministeriöiden kanssa valmisteltuun yhteiseen näkemykseen. Työ- ja elinkeinoministeriö antaisi
valmisteluohjeen myös maakunnan liitoille.
Elinkeino-, liikenne- ja ympäristökeskus
valmistelisi yhdessä maakunnan liiton kanssa
esityksen strategiseksi tulostavoiteasiakirjaksi. Valmistelun lähtökohtana olisi valtion
strategia-asiakirja sekä maakuntaohjelma ja
sen toteuttamissuunnitelma. Pyrkimyksenä
olisi saavuttaa asiasta yhteinen näkemys. Esitys käsiteltäisiin maakunnan yhteistyöryhmässä ja maakuntahallituksessa, joka antaisi
esityksestä lausunnon elinkeino-, liikenne- ja
ympäristökeskukselle. Keskus toimittaisi esityksensä työ- ja elinkeinoministeriöön, joka
neuvottelisi sitä muiden ministeriöiden kanssa tavoitteena päästä siitä yksimielisyyteen.
Työ- ja elinkeinoministeriön johdolla tapahtuvaan tulosneuvotteluun osallistuisivat alueilta elinkeino-, liikenne- ja ympäristökeskuksen johtaja ja muu johto sekä maakunnan
liiton tai maakuntien yhteistoiminta-alueen ja
asianomaisten ministeriöiden edustajat. Neuvottelusta laadittaisiin pöytäkirja, johon kirjattaisiin neuvottelun tulokset sekä ministeriöiden ja elinkeino-, liikenne- ja ympäristökeskuksen sekä maakunnan liiton kannanotot
esityksiin. Työ- ja elinkeinoministeriö ja asianomaisen elinkeino-, liikenne- ja ympäristökeskuksen johtaja allekirjoittaisivat strategisen tulostavoiteasiakirjan, joka käytännössä

HE 59/2009 vp
toimisi keskuksen strategisena tulossopimuksena.
Pykälän 3 momentin mukaan elinkeino-,
liikenne- ja ympäristökeskusten toiminnan
strategisen ohjauksen sisällöstä ja menettelytavoista voitaisiin antaa tarkempia säännöksiä valtioneuvoston asetuksella. Asetusantovaltuuden säätäminen valtioneuvostotasolle
on tässä tapauksessa perusteltua, koska kysymys on laajakantoisesta ja periaatteellisesti
merkittävästä asiasta, joka koskee usean ministeriön hallinnonalaa.
8 §. Toiminnallinen ohjaus. Pykälä sisältäisi säännökset elinkeino-, liikenne- ja ympäristökeskusten toiminnallisesta ohjauksesta.
Kysymys on keskusten sektorikohtaista operatiivista toimintaa koskevasta ohjauksesta,
josta vastaisivat toimialoittain asianomaiset
ministeriöt tai näiden sijasta keskushallinnon
virastot.
Pykälän 1 momentin mukaan elinkeino-,
liikenne- ja ympäristökeskusten toimintaa
ohjaisivat omilla toimialoillaan sisäasiainministeriö, opetusministeriö, liikenne- ja viestintäministeriö, maa- ja metsätalousministeriö, työ- ja elinkeinoministeriö ja ympäristöministeriö tai se keskushallinnon virasto,
jonka tehtäväksi ohjaus olisi erikseen säädetty tai määrätty. Tätä toimintaa kutsuttaisiin
ehdotetussa laissa toiminnalliseksi ohjaukseksi. Elinkeino-, liikenne- ja ympäristökeskusten toiminnallista ohjausta olisi säännöksen mukaan myös toiminta, jossa työ- ja
elinkeinoministeriö huolehtisi keskuksen yhteisiä toimintoja ja muita keskuksen yhtenäisen toiminnan kannalta tarpeellisia toimenpiteitä koskevasta toiminnallisesta ohjauksesta.
Toiminnallisella ohjauksella tarkoitettaisiin
ehdotetussa säännöksessä keskukselle kuuluvien eri hallinnonalojen tehtävien ja toimintojen hoitamista sekä palvelujen järjestämistä
ja tuottamista koskevaa sektorikohtaista ohjausta. Toimivaltainen ministeriö tai keskushallinnon virasto määräytyisi erityislainsäädännön ja ministeriöiden osalta myös valtioneuvoston ohjesäännön toimialajaon mukaisesti. Ohjaustehtävään sisältyisi myös
toimintojen valvonta. Toiminnallinen ohjaus
koskisi strategista ohjausta lyhyempää aikaväliä, yleensä vuositasolla tapahtuvaa tavoitteiden asettamista. Toiminnallisesta ohjauksesta vastaisivat toimialakohtaisesti asian-

65

omaiset ministeriöt tai keskushallinnon virastot, jos tehtävä olisi erikseen säädetty keskushallinnon viraston toimivaltaan kuuluvaksi. Säännöksessä tarkoitettu toiminnallinen
ohjaus olisi osa valtion talousarviosta annetun lain 12 §:ssä ja valtion talousarviosta annetun asetuksen 2 luvussa tarkoitettua vuositason toiminta- ja taloussuunnittelua.
Toiminnallisella ohjauksella tarkoitettaisiin
lisäksi sellaisia toimenpiteitä, joiden tarkoituksena olisi varmistaa yhdenmukainen palvelu- ja laatutaso keskuksille kuuluvien sektorikohtaisten tehtävien ja -toimintojen hoitamisessa sekä palvelujen tuottamisessa. Tällaisia ohjaustoimenpiteitä olisivat muun muassa keskusten sektorikohtaisten toimintojen
ja palvelujen laatutason määrittäminen, tarvittavien standardien ja ohjeiden antaminen
sekä menettelytapoja ja niiden kehittämistä
koskeva ohjaus.
Elinkeino-, liikenne- ja ympäristökeskuksen yhteisiä toimintoja ja muita keskuksen
yhtenäisen toiminnan kannalta tarpeellisia
toimenpiteitä koskevalla toiminnallisella ohjauksella tarkoitettaisiin esimerkiksi keskuksen yhteistä strategiaa ja ennakointia, keskuksen aluekehitystyötä, EU-rakennerahastoohjelmia ja asiakaspalveluprosesseja. Lisäksi
sillä tarkoitettaisiin talous-, henkilöstö- ja
toimitilahallinnon, tietohallinnon, tietopalvelun, viestinnän tai hankintatoimen taikka
muita vastaavia yhteisiä tukitehtäviä. Ehdotetun säännöksen mukaan työ- ja elinkeinoministeriö huolehtisi tässä tarkoitetusta toiminnallisesta ohjauksesta.
Pykälän 2 momentin mukaan elinkeino-,
liikenne- ja ympäristökeskusten toiminnallisten tavoitteiden saavuttamiseksi laadittaisiin
1 momentissa tarkoitetun ministeriön tai keskushallinnon viraston johdolla tarvittaessa
keskuksen toiminnan ja tehtävien ohjausta ja
järjestämistä varten toiminnallinen tulostavoiteasiakirja. Toiminnallisen tulostavoiteasiakirjan keskeiseen sisältöön kuuluisivat
käytettäviä taloudellisia resursseja sekä vuosittaisia tai muita lyhyen aikavälin toimintaa
ja tehtäviä koskevat tulostavoitteet. Toiminnallinen tulostavoiteasiakirja laadittaisiin
vain tarvittaessa. Asiakirjoja voisi olla useampia, esimerkiksi hallinnonala- tai toimialakohtaisesti. Asianomaisten ministeriöiden
ja keskushallinnon virastojen tulisi toimia tu-

66

HE 59/2009 vp

lostavoiteasiakirjoja laatiessaan tiiviissä yhteistyössä keskenään. Tulostavoiteasiakirjoja
laatiessaan ministeriöiden ja keskushallinnon
virastojen tulisi neuvotella myös elinkeino-,
liikenne- ja ympäristökeskusten kanssa ennen
tulostavoitteiden asettamista. Maahanmuuttoa koskevissa asioissa sisäasiainministeriö
laatisi toiminnalliset tulostavoiteasiakirjat
näitä tehtäviä hoitavan yksikön kanssa oman
toimialueensa osalta. Asiakirjan allekirjoittaisivat asianomaisen vastuualueen päällikkö
ja maahanmuuttoyksikön päällikkö. Tulostavoiteasiakirjasta on säädetty valtion talousarviosta annetun asetuksen 11 §:ssä. Kysymys
on niin sanotusta toiminnallisesta tulossopimuksesta.
Elinkeino-, liikenne- ja ympäristökeskusten
toiminnallisen ohjauksen menettelytavoista
voitaisiin pykälän 3 momentin mukaan säätää valtioneuvoston asetuksella. Asetuksenantovaltuuden säätäminen valtioneuvostotasolle on tässä tapauksessa perusteltua, koska kysymys on laajakantoisesta ja periaatteellisesti merkittävästä asiasta, jolla on merkitystä koko aluehallintoviraston toiminnalle.
9 §. Johtaminen. Pykälä sisältäisi säännökset elinkeino-, liikenne- ja ympäristökeskuksen ja sen vastuualueiden johtamisesta ja siihen välittömästi liittyvistä tehtävistä ja vastuista. Ehdotettu pykälä sisältäisi myös säännökset keskuksen johtoryhmästä.
Elinkeino-, liikenne- ja ympäristökeskuksen sisäinen organisaatio muodostuisi ehdotetun lain mukaan useista eri ministeriöiden
toiminnallisessa ohjauksessa olevista vastuualueista, joista eräiden vastuualueiden asema
olisi lisäksi varsin itsenäinen myös suhteessa
elinkeino-, liikenne- ja ympäristökeskukseen
ja sen muihin vastuualueisiin. Tämän johdosta tulisi keskuksen käytännön toiminnoissa
pyrkiä korostamaan sisäisen yhteistyön merkitystä kaikilla tasoilla. Esimerkiksi keskuksen laaja asiantuntemus eri hallinnonaloilta
tulisi pyrkiä ottamaan käyttöön mahdollisimman joustavasti ja tehokkaasti. Keskuksen sisäiset toimintoprosessit tulisi myös
suunnitella ja toteuttaa mahdollisimman joustaviksi ja tehokkaiksi. Tältä osin keskeisiä
toimijoita ovat erityisesti keskuksen johto ja
johtoryhmä.
Pykälän 1 momentin mukaan elinkeino-,
liikenne- ja ympäristökeskusta johtaisi kes-

kuksen johtaja, jona toimisi keskuksen yhden
vastuualueen päällikkö oman toimensa ohella. Keskuksen johtaja vastaisi keskuksen
toiminnan tuloksellisuudesta ja keskuksen
yhteisten tulostavoitteiden saavuttamisesta.
Valtioneuvosto määräisi johtajan määräajaksi
tehtävään työ- ja elinkeinoministeriön esityksestä. Määräajan pituus voisi olla kolmesta
viiteen vuotta. Keskuksen johtaja johtaisi
keskuksen toimintaa sekä vastaisi työ- ja
elinkeinoministeriön asettamien koko keskuksen yhteisten strategisten ja muiden tulostavoitteiden saavuttamisesta.
Pykälän 2 momentin mukaan elinkeino-,
liikenne- ja ympäristökeskuksen vastuualuetta johtaisi vastuualueen päällikkö. Ehdotetun
säännöksen mukaan vastuualueen päällikkö
vastaisi vastuualueen toiminnan tuloksellisuudesta ja tulostavoitteiden saavuttamisesta.
Tämän mukaisesti vastuualueen päälliköt
vastaisivat vastuualueensa toiminnan tuloksellisuudesta ja tulostavoitteiden saavuttamisesta ehdotetun lain 8 §:n 1 momentissa tarkoitetulle ministeriölle tai keskushallinnon
virastolle sekä keskuksen johtajalle. Keskuksen vastuualueiden päälliköiden nimittämisestä virkaan säädettäisiin ehdotetun lain 12
§:ssä.
Pykälän 3 momentissa säädettäisiin elinkeino-, liikenne- ja ympäristökeskuksen johtoryhmästä. Keskuksella olisi johtoryhmä,
joka huolehtisi keskuksen toimintojen yhteensovittamisesta sekä eri vastuualueiden
johtamisen sovittamisesta viraston kokonaisjohtamiseen. Johtoryhmän puheenjohtajana
toimisi keskuksen johtaja. Keskuksen toimialueella toimivan metsäkeskuksista ja metsätalouden kehittämiskeskuksesta annetussa
laissa (1474/1995) tarkoitetun metsäkeskuksen johtaja osallistuisi asiantuntijajäsenenä
johtoryhmän työhön silloin, kun johtoryhmässä käsiteltäisiin asioita, jotka koskevat
metsätaloutta. Johtoryhmän muusta kokoonpanosta määrättäisiin ehdotetun momentin
mukaan keskuksen työjärjestyksessä.
Johtoryhmätyöskentelyllä olisi mahdollista
tukea keskuksen eri toimialojen yhteistyötä
ja edistää tiedonkulkua. Näiden seikkojen
johdosta olisi tarkoituksenmukaista, että johtoryhmän kokoonpano määriteltäisiin keskuksen työjärjestyksessä riittävän edustavaksi. Johtoryhmän jäseniä olisivat keskuksen

HE 59/2009 vp
johtajan lisäksi vastuualueiden päälliköt.
Keskuksen maahanmuuttoa, maahanmuuttajien kotouttamista ja hyviä etnisiä suhteita
sekä maaseutu- ja energia-asioita hoitavan
yksikön päällikkö olisi johtoryhmän jäsen.
Osaamisen ja kulttuuritoimen edustajan tulisi
myös aina olla johtoryhmän jäsen. Johtoryhmään kuuluisi myös henkilöstön ja viestinnän edustus. Niissä elinkeino-, liikenne- ja
ympäristökeskuksissa, joissa ei ole kaikkia
kolmea vastuualuetta, johtoryhmään kuuluisivat ympäristö ja luonnonvarat- sekä liikenne ja infrastruktuuri-vastuualueiden tehtäviä
hoitavien keskusten asianomaiset edustajat.
Johtoryhmän jäsenenä olisi lisäksi koottuja
tukitehtäviä hoitavan yksikön päällikkö siinä
tai niissä elinkeino-, liikenne- ja ympäristökeskuksissa, johon tai joihin näitä toimintoja
sijoitetaan.
10 §. Asioiden ratkaisuvalta. Pykälässä
säädettäisiin asioiden ratkaisuvallasta elinkeino-, liikenne- ja ympäristökeskuksessa.
Lähtökohtaisesti elinkeino-, liikenne- ja ympäristökeskus on niin sanottu päällikkövirasto. Ehdotettu säännös sisältäisi kuitenkin tiettyjä poikkeuksia tähän pääsääntöön.
Pykälän 1 momentti sisältäisi säännökset
siitä kenelle viraston toimivaltaan kuuluvien
asioiden ratkaisutoimivalta kuuluu ja kuinka
sitä voidaan järjestellä. Elinkeino-, liikenneja ympäristökeskuksen johtaja ratkaisisi ehdotetun säännöksen mukaan keskuksen toimivaltaan kuuluvat asiat, jollei niitä olisi
säädetty tai työjärjestyksessä määrätty keskuksen muun virkamiehen ratkaistaviksi.
Pykälän 2 momentissa säädettäisiin niin
sanotusta pidätysoikeudesta. Ehdotetun säännöksen mukaan johtaja voisi ottaa ratkaistavakseen asian, joka koskee keskuksen yhteisiä toimintoja sekä asian, joka koskee keskuksen
yhteistä
rakennerahastoohjelmatyötä. Momentin viimeisen lauseen
mukaan keskuksen johtaja ei kuitenkaan voisi ottaa ratkaistavakseen asiaa, joka kuuluu
keskuksen vastuualueen tehtäviin ja toimivaltaan. Poikkeuksen tekeminen ratkaisuvallan
käyttämisessä näiltä osin perustuu näiden
toimialojen itsenäiseen asemaan keskuksen
sisällä tai toiminnan luonteesta johtuviin erityistarpeisiin. Ratkaisuun on vaikuttanut
myös se, että keskuksen johtajana toimisi sen

67

yhden vastuualueen päällikkö oman toimensa
ohella.
Keskuksen vastuualueiden välisestä tehtäväjaosta säädettäisiin ehdotetun lain 4 §:n nojalla annettavalla valtioneuvoston asetuksella.
11 §. Elinkeino-, liikenne- ja ympäristökeskusten työjärjestys. Pykälässä säädettäisiin
keskuksen ja sen vastuualueiden työjärjestyksestä.
Pykälän 1 momentin mukaan elinkeino-,
liikenne- ja ympäristökeskuksen hallinnon ja
toimintojen järjestämisestä sekä asioiden
valmistelusta ja ratkaisemisesta määrättäisiin
keskuksen työjärjestyksessä, josta päättäisi
viraston johtaja. Työjärjestyksellä säädettäisiin asioiden valmistelusta ja esittelymenettelyn käytöstä sekä mahdollisesti tarvittavista
yhteen sovittavista toimielimistä johtoryhmän lisäksi.
Pykälän 2 momentin mukaan elinkeino-,
liikenne- ja ympäristökeskuksen vastuualueella voisi tarvittaessa olla oma työjärjestys,
jolla voitaisiin määrätä tarkemmin vastuualueen toimintojen järjestämisestä sekä henkilökunnan tehtävistä ja työskentelypaikkakunnista. Vastuualuekohtaisesta työjärjestyksestä
päättäisi vastuualueen päällikkö.
12 §. Virkojen täyttäminen. Pykälässä säädettäisiin elinkeino-, liikenne- ja ympäristökeskuksen virkojen täyttämisestä. Pykälän 1
momentissa säädettäisiin keskuksen vastuualueiden päällikön ja 2 momentissa muiden
viraston virkojen täyttämisestä. Ehdotetun
säännöksen 3 momentti sisältäisi virkojen
kelpoisuusvaatimuksia koskeva asetuksenantovaltuuden. Keskuksen johtajan määräämisestä tehtävään säädettäisiin ehdotetun lain 9
§:ssä.
Pykälän 1 momentin mukaan elinkeino-,
liikenne- ja ympäristökeskuksen vastuualueen päällikkö nimitettäisiin aina määräajaksi.
Keskuksen vastuualueiden päälliköiden nimittämisvalta johdettaisiin keskuksen vastuualuejaosta. Päällikön nimittäisi vastuualueen toiminnallisesta ohjauksesta päävastuussa oleva ministeriö tai se keskushallinnon virasto, jonka tehtäväksi ohjaus olisi erikseen
säädetty. Nimittävän ministeriön tai keskushallinnon viraston tulisi kuulla muita vastuualueen toiminnalliseen ohjaukseen osallistuvia ministeriöitä tai keskushallinnon viras-

68

HE 59/2009 vp

toja sekä elinkeino-, liikenne- ja ympäristökeskusta ennen päätöksentekoa. Elinkeino,
työvoima,
osaaminen
ja
kulttuurivastuualueen päällikön nimittäisi työ- ja
elinkeinoministeriö, liikenne- ja infrastruktuuri-vastuualueen päällikön nimittäisi liikenne- ja viestintäministeriö (väylävirasto)
sekä ympäristö ja luonnonvarat-vastuualueen
päällikön nimittäisi ympäristöministeriö.
Elinkeino-, liikenne- ja ympäristökeskuksen vastuualueen päällikkö nimitettäisiin virkaan määräajaksi. Määräajan pituus voisi olla
esimerkiksi viisi vuotta. Määräajaksi virkaan
nimittämisestä säädetään valtion virkamieslain 9 §:ssä.
Maahanmuuttoa, maahanmuuttajien kotouttamista ja hyviä etnisiä suhteita hoitavan
yksikön päällikön määräisi tähän tehtävään
asianomaisen vastuualueen päällikkö. Ennen
määräyksen antamista tulisi asiasta pyytää sisäasiainministeriön lausunto. Jos vastuualue
olisi erimielinen sisäasiainministeriön kanssa
tehtävään määrättävästä henkilöstä, tulisi asiasta järjestää neuvottelu vastuualueen ja ministeriön välillä ennen päätöksen tekemistä.
Neuvottelun tavoitteena on yksimielisyyteen
pääseminen.
Pykälän 2 momentin mukaan elinkeino-,
liikenne- ja ympäristökeskuksen vastuualueen henkilökunnan nimittäisi vastuualueen
päällikkö.
Pykälän 3 momentin mukaan elinkeino-,
liikenne- ja ympäristökeskuksen muun henkilökunnan nimittäisi viraston johtaja, jollei viraston työjärjestyksessä toisin määrättäisi.
Keskuksen muulla henkilökunnalla tarkoitetaan henkilöstöä, jonka pääasialliset tehtävät
koskevat ja hyödyttävät koko keskusta eivätkä ole säännönmukaisesti kohdistettavissa
vain keskuksen yhdelle vastuualueelle. Tällaisia tehtäviä ovat esimerkiksi talous-, henkilöstö- ja toimitilahallinnon, tietohallinnon,
tietopalvelun, viestinnän ja hankintatoimen
tehtävät.
Pykälän 4 momentti sisältää asetuksenantovaltuuden, jonka mukaan elinkeino-, liikenne- ja ympäristökeskuksen virkojen kelpoisuusehdoista säädettäisiin valtioneuvoston
asetuksella.

3 luku

Työ- ja elinkeinotoimistot

13 §. Työ- ja elinkeinotoimistot. Pykälässä
säädettäisiin elinkeino-, liikenne- ja ympäristökeskuksen alaisesta paikallishallinnosta.
Työ- ja elinkeinotoimistoja koskevat säännökset otettaisiin lakiin pääsääntöisesti sen
sisältöisinä, kuin ne ovat 1 päivänä tammikuuta 2009 voimaan tulleessa laissa työ- ja
elinkeinokeskuksista sekä työ- ja elinkeinotoimistoista.
Elinkeino-, liikenne- ja ympäristökeskusten
alaisina paikallishallinnon viranomaisina
toimisi työ- ja elinkeinotoimistoja. Organisaatiorakenne pysyisi samana kuin nykyinen
työ- ja elinkeinoministeriön paikallishallinnon rakenne. Ehdotuksen mukaan työ- ja
elinkeinotoimistot ja niiden johtajien virat
perustaisi ja lakkauttaisi keskus sekä määräisi työ- ja elinkeinotoimistojen nimet, toimipaikat ja toimialueet.
14 §. Työ- ja elinkeinotoimistojen tehtävät.
Pykälässä säädettäisiin työ- ja elinkeinotoimistojen tehtävistä. Työ- ja elinkeinotoimiston tehtävät olisivat pääsääntöisesti samat
kuin nykyisten työ- ja elinkeinotoimistojen
tehtävät. Toimisto vastaisi työvoiman saatavuuden turvaamisesta ja työllisyyden parantamisesta, julkisen työvoimapalvelun toimeenpanosta, maahanmuuttajien kotoutumisesta sekä yrityspalveluihin liittyvästä neuvonnasta. Lisäksi toimiston tulisi hoitaa muut
sille säädetyt tai keskuksen sille määräämät
tehtävät. Ehdotetun lain 15 §:n nojalla myös
työ- ja elinkeinoministeriö voisi eräissä tapauksissa määrätä toimistoille tehtäviä.
15 §. Työ- ja elinkeinotoimistojen alueellisen toimivallan määräytyminen. Pykälä sisältäisi työ- ja elinkeinotoimistojen alueellisen
toimivallan määräytymistä ja sen järjestämistä koskevat säännökset silloin kun on tarpeen, että toimisto toimii oman toimialueensa
ulkopuolellakin. Työ- ja elinkeinotoimistoissa on nykyisin jonkin verran käytössä toimintamalli, jossa virasto hoitaa tehtävää oman
alueensa lisäksi laajemmalla alueella työ- ja
elinkeinokeskuksen toimialueella tai valtakunnallisesti. Kysymys on tehtävistä, joilla
kootaan erikoistumis- tai tukitehtäviä taikka
edesautetaan työntasausta toimistojen välillä.
Ehdotetun säännöksen tavoitteena olisi tukea

HE 59/2009 vp
tämän toimintamallin laajentamista edelleen
työ- ja elinkeinotoimistoissa.
Pykälän ensimmäinen lause sisältäisi toimivallan määräytymisen pääsäännön, jonka
mukaan toimisto huolehtisi sille säädettyjen
tehtävien hoitamisesta toimialueellaan. Toimiston toimialueen määräisi pääsääntöisesti
elinkeino-, liikenne- ja ympäristökeskus samalla, kun se perustaa toimistot 13 §:n mukaisesti.
Pykälän toisessa lauseessa säädettäisiin siitä, millä edellytyksillä mainitusta pääsäännöstä olisi mahdollista poiketa. Säännöksen
kolmannessa lauseessa säädettäisiin siitä,
milloin elinkeino-, liikenne- ja ympäristökeskus voisi tehdä alueellista toimivaltaa
koskevia järjestelyjä keskuksen toimialueen
sisällä. Jos olisi tarpeen tehdä järjestelyjä,
jotka ulottuvat keskuksen toimialueen ulkopuolelle, asiasta määrättäisiin työ- ja elinkeinoministeriön päätöksellä.
16 §. Työ- ja elinkeinotoimiston ohjaus.
Pykälässä säädettäisiin työ- ja elinkeinotoimistojen ohjauksesta. Keskus ohjaisi toimistoa työ- ja elinkeinoministeriön vahvistaman
strategian ja tavoitteiden sekä sen antamien
ohjeiden mukaisesti. Keskus neuvottelisi
toimiston kanssa tulostavoitteista ja vahvistaisi toimistolle toimiston kanssa neuvotellut
tulostavoitteet.
17 §. Työ- ja elinkeinotoimistojen johtaminen ja ratkaisuvalta. Pykälässä säädettäisiin
työ- ja elinkeinotoimistojen johtamisesta ja
ratkaisuvallan käyttämisestä.
Toimiston päällikkönä olisi ehdotetun pykälän 1 momentin mukaan työ- ja elinkeinotoimiston johtaja. Työ- ja elinkeinotoimiston
johtaja johtaisi toimiston toimintaa ja vastaisi
keskuksen sille asettamien tulostavoitteiden
saavuttamisesta.
Pykälän 2 momentin mukaan työ- ja elinkeinotoimiston johtaja ratkaisisi toimiston
päätettävät asiat. Työ- ja elinkeinotoimiston
johtaja voisi työjärjestyksellä siirtää ratkaisuvaltaa muille virkamiehille.
Pykälän 3 momentin mukaan työ- ja elinkeinotoimiston johtaja voisi pidättää itsellään
päätösvallan asiassa, jonka virkamies työjärjestyksen mukaan saisi ratkaista.
18 §. Työ- ja elinkeinotoimiston työjärjestys. Pykälä sisältäisi säännökset työ- ja elinkeinotoimistojen työjärjestyksestä. Työ- ja

69

elinkeinotoimiston johtaja vahvistaisi toimiston työjärjestyksen. Samoin kuin keskusten
työjärjestyksellä myös toimiston työjärjestyksen piiriin kuuluvilla asioilla olisi tarkoitus parantaa työ- ja elinkeinotoimiston johtajan mahdollisuuksia järjestää toimiston hallinto vastaamaan tulostavoitteista, toimintaympäristön muutoksista ja alueellisista tarpeista johtuvia vaatimuksia. Toimiston työjärjestyksellä annettaisiin tarkemmat määräykset toimiston organisaatiosta, ratkaisuvallan käytöstä, esittelymenettelyn käyttämisestä tai ilman esittelyä tapahtuvasta päätöksentekomenettelystä sekä muista sisäiseen hallintoon kuuluvista asioista.
19 §. Tarkemmat säännökset toimiston virkoihin nimittämisestä. Pykälä sisältäisi tarkemmat säännökset toimiston virkoihin nimittämisestä. Ehdotetun säännöksen mukaan
työ- ja elinkeinotoimiston virkojen kelpoisuusvaatimuksista ja virkoihin nimittämisestä
olisi voimassa, mitä valtion virkamieslaissa
säädetään. Kelpoisuusvaatimuksista, nimittämisestä, virkavapauden myöntämisestä ja
muista vastaavista asioista säädettäisiin tarkemmin valtioneuvoston asetuksella.
4 luku

Erinäiset säännökset

20 §. Asioiden ratkaiseminen eräissä tapauksissa. Pykälä sisältäisi säännökset elinkeino-, liikenne- ja ympäristökeskuksen toimialan laajuudesta ja sen sisäisestä tehtävien
järjestelystä mahdollisesti johtuvien esteellisyys- ja kollisiotilanteiden ratkaisemiseksi.
Tällainen tilanne saattaisi syntyä esimerkiksi
silloin, kun viraston ympäristö ja luonnonvarat-vastuualueen tulisi käsitellä asiaa, joka on
vireillä saman keskuksen liikenne ja infrastruktuuri-vastuualueella.
Jos elinkeino-, liikenne- ja ympäristökeskus olisi esteellinen käsittelemään sen toimialaan kuuluvan asian, olisi keskuksen ehdotetun säännöksen mukaan pyydettävä toiminnallisesta ohjauksesta vastaavaa ministeriötä
määräämään toinen elinkeino-, liikenne- ja
ympäristökeskus käsittelemään tämän asian.
Ministeriön päätökseen ei saisi hakea muutosta valittamalla.
21 §. Yhteistyö aluehallintovirastojen kanssa. Pykälässä säädettäisiin elinkeino-, liikenne- ja ympäristökeskuksen yhteistyövelvoit-

70

HE 59/2009 vp

teesta aluehallintovirastojen kanssa. Ehdotetun säännöksen mukaan elinkeino-, liikenneja ympäristökeskuksen olisi valtion aluehallintoa koskevissa asioissa toimittava yhteistyössä toimialueensa aluehallintovirastojen
kanssa. Vastaava säännös sisältyisi aluehallintovirastoista annettuun lakiin.
Nykyisin Etelä-Suomen lääninhallituksen
ja Länsi-Suomen lääninhallituksen sivistysosastossa on erillinen ruotsinkielinen opetustoimen yksikkö. Aluehallintovirastoon on
suunniteltu perustettavaksi ruotsinkielinen
opetustoimen palveluyksikkö, johon lääninhallitusten ruotsinkielisten yksikköjen henkilöstö on tarkoitus sijoittaa kokonaisuudessaan. Elinkeino-, liikenne- ja ympäristökeskuksilla tulee kuitenkin olemaan lakiin perustuvia perustamishankkeisiin liittyviä tehtäviä, jotka koskevat myös ruotsinkielistä
opetustoimea ja edellyttävät siihen liittyvää
asiantuntemusta. Elinkeino-, liikenne- ja
ympäristökeskusten tulee tästä syystä perustamishankkeisiin liittyvässä valmistelussa
toimia yhteistyössä aluehallintoviraston ruotsinkielisen palveluyksikön kanssa. Lisäksi
on tarkoitus, että aluehallintoviraston ruotsinkielinen palveluyksikkö toimii asiantuntijana elinkeino-, liikenne- ja ympäristökeskusten tehtäväaluetta koskevissa ruotsinkielisen väestön osaamiseen ja koulutukseen liittyvissä asioissa.
Muilta osin yhteistyötä aluehallintoviraston
kanssa saattaisi olla tarpeellista tehdä käytännön tasolla esimerkiksi siten, että keskukset ja virastot asettaisivat yhteisiä neuvottelukuntia tai vastaavia toimielimiä käsittelemään asioita, joilla on molempien viranomaisten tehtävien kannalta merkitystä. Tarvittaessa näistä voidaan säätää valtioneuvoston asetuksella.
22 §. Yhteistyö maakunnan liittojen ja kuntien kanssa. Pykälässä säädettäisiin elinkeino-, liikenne- ja ympäristökeskuksen velvollisuudesta osallistua alueiden kehittämislaissa (602/2002) tarkoitettuun kehittämistyöhön
työhön.
Alueiden kehittämislakia sovelletaan alueiden kehittämiseen, alueiden kehittämistä
koskevien suunnitelmien ja ohjelmien valmisteluun ja toimenpanoon sekä suunnitelmien ja ohjelmien yhteensovittamiseen ja
seurantaan. Lain mukaisina aluekehittämisvi-

ranomaisina toimivat maakunnan liitot. Alueiden kehittämistä ohjaavat valtakunnalliset
alueiden kehittämisen tavoitteet, jotka valtion
viranomaiset ottavat huomioon toiminnassaan. Alueiden kehittämistä koskevien suunnitelmien ja ohjelmien valmistelusta vastaa
yleisesti maakunnan liitto, mutta valmistelu
tapahtuu yhteistyössä alueen muiden viranomaisten ja toimijoiden kanssa.
Elinkeino- liikenne- ja ympäristökeskus
usean eri hallinnonalan alueviranomaisena on
merkittävä toimija alueiden kehittämisessä
alueellaan. Ehdotetun säännöksen mukaan
elinkeino-, liikenne- ja ympäristökeskus osallistuu edellä mainittuihin aluekehitysviranomaisen tehtäviin niissä tehtävissään, jotka
liittyvät alueiden kehittämiseen. Alueiden
kehittämislakiin ehdotetaan aluekehittämisviranomaiselle uusia tehtäviä esimerkiksi koulutuksen, liikenteen ja ympäristön suunnittelun yhteensovittamisessa ja osallistumisvelvollisuus koskisi myös näitä tehtäviä.
23 §. Kielivähemmistön palveluyksikkö.
Pykälässä säädettäisiin elinkeino-, liikenneja ympäristökeskuksen kielivähemmistön
palveluyksiköstä. Ehdotettu säännös koskisi
perustuslain 17 §:ssä tarkoitettuja suomen,
ruotsin ja saamen kieliä tasapuolisesti. Se sisältäisi myös asiaa koskeva asetuksenantovaltuuden. Kielilain 6 §:n 2 momentin mukaan voidaan erityisistä syistä virka-alueen
kielivähemmistön tarpeita varten perustaa
yksikielisiä yksiköitä tai osastoja. Ehdotettu
pykälä täydentäisi ja täsmentäisi edellä mainittua kielilain säännöstä asiasta. Myös ehdotetun lain 5 § sisältää kielivähemmistöjä koskevan säännöksen, jonka mukaan eräänä
keskuksen toimialueen laajentamisperusteena
voisi olla alueen kielivähemmistöjen oikeuksien edistäminen.
Säännösehdotuksen tavoitteena on, että sen
nojalla perustettava palveluyksikkö voisi
esimerkiksi hoitaa vain tietyn toimialan, kuten opetustoimen, palveluja, mutta yksikön
palveluntarjontaan voisi kuulua myös keskuksen useamman tai kaikkien toimialojen
palveluja. Erityissääntelyn tarkoituksena on,
että yksikkö voisi tarvittaessa tarjota asiakkailleen kokonaispalvelua näiden äidinkielellä. Tällaisen yksikön perustaminen ei saisi
kuitenkaan johtaa siihen, että alueen vähem-

HE 59/2009 vp
mistökielisen väestön tarpeista ei olisi huolehdittu samanlaisten perusteiden mukaan.
Pykälän 1 momentin mukaan elinkeino-,
liikenne- ja ympäristökeskuksella voisi sen
toimialaan kuuluvien tehtävien hoitamiseksi
olla erillinen alueen suomen- tai ruotsinkielistä taikka saamelaiskäräjistä annetussa laissa tarkoitetulla saamelaisten kotiseutualueella saamenkielistä vähemmistöä palveleva yksikkö. Palveluyksikkö voitaisiin perustaa
myös yhtä useamman elinkeino-, liikenne- ja
ympäristökeskuksen yhteiseksi yksiköksi.
Pykälän 2 momentin mukaan kielivähemmistön palveluyksikön perustamisesta, tehtävistä, nimestä, toimialueesta ja toimipaikasta
sekä henkilöstön kelpoisuusvaatimuksista
säädettäisiin valtioneuvoston asetuksella.
Asetuksenantovaltuuden osoittaminen valtioneuvostotasolle olisi perusteltua, koska kysymys on merkittävästä keskuksen toimivaltaa koskevasta järjestelystä.
24 §. Valtion edustaminen. Pykälässä säädettäisiin elinkeino-, liikenne- ja ympäristökeskusten tehtävästä edustaa tuomioistuimissa ja viranomaisissa valtion ja oikeutta.
Pykälän 1 momentin mukaan keskus kantaisi ja vastaisi valtion puolesta sekä valvoisi
tuomioistuimissa ja viranomaisissa valtion
etua ja oikeutta kaikissa toimialaansa kuuluvissa asioissa, jollei toiminnallisesta ohjauksesta vastaavan ministeriön tai keskushallinnon viraston edustaja sitä tee. Momentin toisen lauseen mukaan keskuksen oikeudesta
käyttää valtion puolesta asianomistajan puhevaltaa säädettäisiin erikseen. Tällä tarkoitettaisiin esimerkiksi asianomistajan puhevallan käyttämistä valtion puolesta niin sanotuissa ympäristörikosasioissa. Vastaavia
säännöksiä on nykyisin aluehallinnon viranomaisia koskevissa hallintosäädöksissä. Ehdotettu säännös yhtenäistäisi menettelyä,
mutta ei muuttaisi tehtävän asiallista sisältöä.
Jos elinkeino-, liikenne- ja ympäristökeskuksen toimivaltaan kuuluvan asian vaikutukset koskisivat merkittävästi kahden tai
useamman keskuksen toimialuetta, toiminnallisesta ohjauksesta vastaava ministeriö
päättäisi pykälän 2 momentin mukaan, mikä
keskus toimisi valtion edustajana tässä asiassa. Ministeriön päätökseen ei saisi hakea
muutosta valittamalla.

71

Vastaavasti pykälän 3 momentin mukaan
työ- ja elinkeinotoimisto kantaisi ja vastaisi
valtion puolesta kaikissa tehtäviinsä kuuluvissa asioissa, jollei erityistapauksissa toimistoa ohjaavien viranomaisten edustaja sitä
tee.
25 §. Suoritteiden maksullisuus. Pykälä sisältäisi yleissäännökset elinkeino-, liikenneja ympäristökeskuksen sekä työ- ja elinkeinotoimiston suoritteiden maksujen määräytymisestä sekä asetuksenantotoimivaltaa
koskevan säännöksen.
Pykälän 1 momentin mukaan elinkeino-,
liikenne- ja ympäristökeskuksen sekä työ- ja
elinkeinotoimiston suoritteiden maksullisuudesta ja maksujen suuruudesta olisi voimassa, mitä valtion maksuperustelaissa säädettäisiin. Tämän perusteella määriteltäisiin mitkä
elinkeino-, liikenne- ja ympäristökeskuksen
suoritteet tai suoriteryhmät olisivat maksullisia ja mistä suoritteesta tai suoriteryhmästä
maksu määrättäisiin omakustannusarvon perusteella sekä mitkä suoritteet hinnoiteltaisiin
liiketaloudellisin perustein.
Pykälän 2 momentin mukaan elinkeino-,
liikenne- ja ympäristökeskuksen suoritteiden
maksuista säädettäisiin valtioneuvoston asetuksella. Ehdotettu säännös poikkeaisi toimivaltaisen viranomaisen osalta maksuperustelain 8 §:n säännöksestä, jonka mukaan asetuksenantotoimivalta kuuluu normaalitilanteessa asianomaiselle ministeriölle. Asetuksenantovaltuuden säätäminen valtioneuvostotasolle on tässä tapauksessa katsottu tarpeelliseksi, koska elinkeino-, liikenne- ja ympäristökeskuksen ovat monitoimialaisia ja usean ministeriön ohjauksessa toimivia viranomaisia ja koska kysymys on myös laajakantoisesta ja periaatteellisesti merkittävästä asiasta. Esimerkiksi ympäristöhallinnon kannalta menojen kattamisessa suoritteiden maksullisuudella on erityistä merkitystä.
Työ- ja elinkeinotoimiston suoritteiden
maksuista säädettäisiin sen sijaan maksuperustelain säännösten mukaisesti työ- ja elinkeinoministeriön asetuksella.
26 §. Muutoksenhaku. Pykälä sisältäisi
säännökset elinkeino-, liikenne- ja ympäristökeskuksen sekä työ- ja elinkeinotoimiston
päätösten muutoksenhakuoikeudesta. Ehdotetun säännöksen mukaan elinkeino-, liikenne- ja ympäristökeskuksen sekä työ- ja elin-

72

HE 59/2009 vp

keinotoimiston antamaan päätökseen haettaisiin muutosta valittamalla siten kuin hallintolainkäyttölaissa säädetään, jollei muutoksenhausta säädettäisi muualla lainsäädännössä
toisin.
Hallintolainkäyttölain 7 §:n 2 momentin
mukaan pääsääntönä on, että valtioneuvoston
alaisen viranomaisen päätöksestä valitetaan
hallinto-oikeuteen. Lain 10 §:n mukaan oikeudesta valittaa muun viranomaisen päätöksestä tulee säätää erikseen. Muutoksenhakuoikeutta ei säännöksessä rajoitettaisi, vaan
mahdolliset rajoitukset määräytyisivät elinkeino-, liikenne- ja ympäristökeskuksen tai
työ- ja elinkeinotoimiston tehtäviä koskevan
erityislainsäädännön mukaisesti.
27 §. Voimaantulo. Tämän lain voimaantulosta säädettäisiin tähän esitykseen sisältyvällä voimaanpanolailla.
1.3

Laki ympäristönsuojelu- ja vesiasioiden käsittelystä aluehallintovirastossa

1 §. Lain soveltamisala. Pykälässä määriteltäisiin lain soveltamisala. Lakia olisi tarkoitus soveltaa käsiteltäessä aluehallintovirastosta annettavan lain 4 §:n 1 momentin 5
kohdassa mainittuja ympäristönsuojelu- ja
vesilainsäädännön alaan kuuluvia lupa- ja
muita hakemusasioita. Tehtävistä ja aluehallintoviraston toimivallasta on tarkemmin
säädetty erityislainsäädännössä.
Aluehallintovirastosta annetun lain mukaan
aluehallintovirasto on lähtökohtaisesti päällikkövirasto, jossa asiat ratkaisee viraston
johtaja. Lain 12 §:n mukaan ympäristölupavastuualueen toimivaltaan kuuluvat asiat ratkaisee kuitenkin vastuualueen päällikkö, jollei niitä ole säädetty tai vastuualueen työjärjestyksessä määrätty vastuualueen muu virkamiehen ratkaistaviksi taikka jollei päätöksenteosta ole toisin säädetty. Ympäristölupaasioita hoitavan vastuualueen tehtävät todetaan ehdotetun aluehallintovirastolain 4 §:n 1
momentin 5 kohdassa.
Lain 1 §:n mukaan tätä lakia sovellettaisiin
sellaiseen päätöksentekoon, joka koskee aineellisen lainsäädännön soveltamista. Pykälässä viitattaisiin eräisiin keskeisiin lakeihin,
joissa on säädetty ratkaisutoimivallasta. La-

kia sovellettaisiin muissa laeissa säädettyjen
asioiden ratkaisemiseen sekä näiden asioiden
valmisteluun. Muut vastuualueella ratkaistavat asiat (muun muassa nimitykset ja muut
hallinnolliset asiat) ratkaisee aluehallintovirastolain 12 §:n mukaisesti vastuualueen
päällikkö tai vastuualueen työjärjestyksessä
määrätty virkamies.
2 §. Asioiden käsittely. Pykälässä säädettäisiin ympäristölupavastuualueen toiminnan
vaatimasta asiantuntemuksesta. Asioita valmisteltaessa ja niitä ratkaistaessa tulee olla
käytettävissä asian laadun edellyttämä oikeudellinen, teknillinen ja luonnontieteellinen
asiantuntemus, joka otetaan huomioon sekä
valmistelua järjestettäessä että ratkaisukokoonpanoa määrättäessä. Vastaavanlainen
vaatimus sisältyy myös nykyisen ympäristölupavirastoista annetun lain 8 §:n 2 momenttiin, jossa on säädetty istunnon kokoonpanosta.
Asiat ratkaistaisiin esittelystä joko yhden
ratkaisijan kokoonpanossa tai monijäsenisessä kokoonpanossa.
3 §. Ratkaisukokoonpanot Pykälässä säädettäisiin tarkemmin ratkaisukokoonpanoista
ja niiden määräämisestä. Ratkaisukokoonpano päätettäisiin asian laadun ja laajuuden
mukaisesti. Lähtökohta olisi, että asiat käsiteltäisiin yhden ratkaisijan kokoonpanossa,
jolloin asian ratkaisisi vastuualueen päällikkö
tai tämän määräämä vastuualueen muu virkamies.
Laajat ja ympäristö- tai muilta vaikutuksiltaan merkittävät hankkeet käsiteltäisiin kuitenkin laajemmassa ratkaisukokoonpanossa.
Muu erityinen syy käsitellä asia monijäsenisessä kokoonpanossa on esimerkiksi asian
oikeudellinen merkittävyys, jolloin monijäseninen ratkaisukokoonpano on asianosaisten
oikeusturvan kannalta perusteltua.
Ympäristönsuojelulain mukaisista asioista
käsiteltäisiin laajemmassa ratkaisukokoonpanossa muun muassa sellaiset hankkeet,
joista voi aiheutua merkittäviä päästöjä veteen tai ilmaan taikka joissa on kysymys
merkittävistä jätehuollon järjestelyistä tai
merkittävästä meluhaitasta tai asiaan liittyy
korvauskysymyksiä. Laajempaa ratkaisukokoonpanoa voisi myös edellyttää asianosaisten tai haitankärsijöiden huomattava määrä.
Toimialoja, joissa uusia laitoksia tai nykyis-

HE 59/2009 vp
ten laitosten merkittäviä muutoksia koskevat
lupahakemukset ovat yleensä laadultaan sellaisia, että ne pääsääntöisesti edellyttäisivät
laajempaa ratkaisukokoonpanoa, olisivat
muun muassa massa- ja paperitehtaat, rautaja terästehtaat, muu metallien valmistus, öljynjalostamot, eräät lentoasemat ja satamat
sekä ongelmajätteiden käsittely. Lakiin ei ole
tarkoituksenmukaista sisällyttää ehdotonta
luetteloa laajemmassa ratkaisukokoonpanossa käsiteltävistä asioista, koska hakemuksessa voi olla kysymys esimerkiksi vain vähäisestä lupamääräyksen muuttamisesta. Ratkaisukokoonpano määräytyisi siten aina asian
ominaispiirteiden mukaan.
Vesilain mukainen lupaharkinta perustuu
intressivertailuun eli hankkeesta aiheutuvien
hyötyjen ja haittojen vertailuun. Koska myös
hankkeen hyödyt ovat intressivertailussa mukana, on näkökulma jossain määrin ympäristönsuojelulaissa säännellyn toiminnan vaikutusten arviointia laajempi. Hankkeen hyödyt
ja haitat eivät ole yleensä yhteismitallisia.
Niiden vertailu vaikutuksiltaan monitahoisissa hankkeissa edellyttää hyvää kokonaisnäkemystä. Intressivertailun tekee usein vaativaksi myös se, että vesilain mukaisilla hankkeilla voidaan saavuttaa samanaikaisesti monenlaisia hyötyjä. Esimerkiksi järven vedenkorkeuden nosto voi palvella virkistyskäyttöä, kalataloutta ja luonnonsuojelua. Tällaisia
asioita käsiteltäessä huolehditaan siitä, että
lupa-asian valmistelussa ja lupaharkinnassa
on edustettuna myös intressivertailun kannalta riittävä asiantuntemus. Laadultaan sellaisia
hankkeita, jotka pääsääntöisesti edellyttäisivät laajempaa ratkaisukokoonpanoa, olisivat
muun muassa merkittävät yhdyskuntien vedenhankintaan liittyvät hankkeet, vedenkorkeuden nostamista merkitsevät kunnostushankkeet, jokien perkaukset, tekojärvien ja
voimalaitosten rakentaminen ja vesistön
säännöstelyhankkeet.
Käsiteltäessä vesilain mukaisia lupaasioita, joihin liittyy erityisiä oikeudellisia
kysymyksiä, kuten esimerkiksi pakkotoimioikeuksista tai korvauksista päättämistä, huolehditaan myös siitä, että asian laadun edellyttämä oikeudellinen asiantuntemus tulee
turvatuksi.
Laajemmassa ratkaisukokoonpanossa asiat
käsiteltäisiin kaksi- tai useampijäsenisessä

73

kokoonpanossa, josta määrättäisiin asian laadun ja sen ratkaisemisen vaatiman asiantuntemuksen mukaan. Kaksijäsenistä kokoonpanoa voitaisiin käyttää, jos jäsenet olisivat ratkaisusta yksimielisiä. Muussa tapauksessa
asia olisi siirrettävä laajempaan kokoonpanoon.
Ympäristölupavastuualueen päällikkö määräisi, missä ratkaisukokoonpanossa asia käsitellään sekä kokoonpanon puheenjohtajan.
Käytännössä vastuualueen päällikkö voisi
määrätä ratkaisukokoonpanoista joko asiakohtaisesti tai vastuualueen työjärjestyksessä
pysyväisluonteisemmin. Vastuualueen päällikkö ei kuitenkaan voisi enää ratkaisukokoonpanosta päätettyään ottaa asiaa omaan
ratkaisuvaltaansa.
Pykälän 4 momentin mukaan monijäseniseen ratkaisukokoonpanoon voitaisiin määrätä jäseniä myös toisesta aluehallintovirastosta. Käytännössä olisi tarkoitus toimia niin,
että eräille erityisasiantuntemusta vaativille
toimialoille muodostettaisiin valtakunnallisia
asiantuntijaryhmiä, joihin kuuluvia asiantuntijoita voitaisiin käyttää eri aluehallintovirastoissa ratkaisukokoonpanoissa. Näin voitaisiin turvata erityisasiantuntemuksen saatavuus kaikessa ratkaisutoiminnassa ja samalla
edistää yhtenäistä lupakäytäntöä. Tällaisia
toimialoja voisivat olla esimerkiksi metsä- ja
paperiteollisuus, raskas metalliteollisuus,
suuret kemianteollisuuden laitokset, kaivostoiminta, suuret energiantuotantolaitokset,
jätteenpoltto, suuret kaatopaikat, lentokentät,
suuret satamat sekä laajat säännöstelyyn, vesivoiman hyödyntämiseen tai pohjavesiasioihin liittyvät hankkeet. Asiantuntijaosaamisen hyödyntäminen voitaisiin järjestää virkamieslain nojalla. Toimintamalli asiantuntijoiden väliseen ja lupaviranomaisten keskinäiseen yhteistyöhön suunnitellaan yhteistyössä lupaviranomaisten ja ympäristöministeriön kesken.
4 §. Äänestäminen. Äänestämiseen sovellettaisiin hallintolainkäyttölain 52 §:n säännöistä. Pääsääntönä olisi, että äänestyksessä
voittaa se kanta, jota ratkaisukokoonpanon
jäsenten enemmistö on kannattanut. Äänten
mennessä tasan päätökseksi tulisi puheenjohtajan kannattama ratkaisu.

74

HE 59/2009 vp

5 §. Voimaantulo. Tämän lain voimaantulosta säädettäisiin tähän esitykseen sisältyvällä voimaanpanolailla.
1.4

Laki taiteen edistämisen järjestelystä
annetun lain 4 §:n muuttamisesta

Taiteen edistämisen järjestelystä annetun
lain (328/1967) 1 §:n 2 momentin mukaan
alueellisen taide-elämän edistämistä varten
on alueellisia taidetoimikuntia, joiden lukumäärästä ja toimialueista valtioneuvosto tarkemmin määrää. Alueellisten taidetoimikuntien yhteiselimenä on taiteen keskustoimikunta ja niiden toiminnan järjestämisestä
päätetään keskustoimikunnan työjärjestyksessä. Alueelliset taidetoimikunnat ovat opetusministeriön alaisia. Alueellisen taidetoimikunnan jäsenet määrää nykyisin opetusministeriö. Alueellisten taidetoimikuntien lukumäärästä ja toimialueista määrätään alueellisten taidetoimikuntien lukumäärästä ja toimialueista annetussa valtioneuvoston päätöksessä (817/1997).
Taiteen edistämisen järjestelystä annetun
lain 4 §:n 3 momentti ehdotetaan muutettavaksi siten, että opetusministeriön sijasta
maakunnan liitot määräisivät toimialueidensa
alueellisten taidetoimikuntien jäsenet alueellisia taiteen ja kulttuurin järjestöjä ja laitoksia
kuultuaan näiden ehdottamista henkilöistä.
Ehdotettu muutos ei vaikuttaisi alueellisten
taidetoimikuntien organisatoriseen asemaan
eikä tehtäviin. Jos taidetoimikunnan toimialue kuitenkin muodostuu useammasta maakunnan liiton alueesta, jäsenet määräisivät
asianomaiset maakunnan liitot yhdessä.
Tämän lain voimaantulosta säädettäisiin
tähän esitykseen sisältyvällä voimaanpanolailla.
1.5

Laki työsuojeluhallinnosta annetun
lain muuttamisesta

2 §. Pykälän 3 momentissa säädetään työsuojeluhallinnon riippumattomuudesta. Riippumattomuus perustuu Kansainvälisen työjärjestön ILO:n yleissopimukseen numero 81
”Ammattientarkastus teollisuudessa ja kaupassa (1947)”, jonka Suomi on ratifioinut.

Aluehallintoviraston työsuojelun vastuualueen riippumattomuudesta säädettäisiin aluehallintovirastoista annetun lain 6 §:ssä. Sosiaali- ja terveysministeriön työsuojelusosaston
riippumattomuudesta sen hoitaessa työsuojeluviranomaiselle kuuluvia tehtäviä säädetään
ministeriötä koskevan asetuksen 4 §:ssä.
Näin ollen säännös ehdotetaan kumottavaksi
tarpeettomana tästä laista.
3 §. Nykyisessä pykälässä säädetään maan
jakamisesta työsuojelupiireihin sekä mahdollisuudesta tehtävien siirtämiseen työsuojelutoimistojen välillä. Nämä säännökset käyvät
tarpeettomiksi tässä esityksessä ehdotetun
aluehallintouudistuksen tultua voimaan. Pykälään ehdotetaan otettavaksi nykyisen työsuojeluhallinnosta
annetun
asetuksen
(16/1993) 5 §:n säännös siitä, että ministeriö
voi asianomaisia aluehallintovirastoja kuultuaan määrätä aluehallintoviraston työsuojelun tehtäviä hoitavan vastuualueen virkamiehen suostumuksellaan tekemään tilapäisesti
toisen aluehallintoviraston työsuojelun tehtäviä hoitavalle vastuualueelle tai ministeriölle
kuuluvia tehtäviä. Säännös edellyttää lakitason sääntelyä.
4 §. Pykälän 2 momentissa säädetään työsuojelupiirien yhteydessä toimivista työsuojelulautakunnista. Aluehallintouudistuksen
jälkeen työsuojelulautakunnat toimisivat
aluehallintoviraston työsuojelun vastuualueen yhteydessä. Lautakunnan kokoonpanon
määräisi aluehallintoviraston asianomaisen
vastuualueen päällikkö. Työsuojelulautakuntaan sovellettaisiin muutoin nykyistä sääntelyä vastaavalla tavalla soveltuvin osin, mitä
työsuojeluneuvottelukunnasta on säädetty.
Työsuojeluneuvottelukunnasta säädetään saman lainkohdan 1 momentissa sekä asetuksessa
työsuojeluneuvottelukunnasta
(199/1993).
Työsuojelulautakunnan tehtävistä ja kokoonpanosta voitaisiin säätää tarkemmin valtioneuvoston asetuksella. Tällä hetkellä on
voimassa valtioneuvoston asetus työsuojelulautakunnista (480/2004). Siihen tehtäisiin
aluehallinnon organisaatiouudistuksesta aiheutuvat muutokset.
5 §. Pykälä sisältää yleisvaltuuden antaa
asetuksella tarkempia määräyksiä lain täytäntöönpanosta. Pykälä ehdotetaan kumottavaksi. Lain nojalla on annettu, edellä jo mainittu-

HE 59/2009 vp
jen asetusten lisäksi, asetus työsuojelun hallinnosta (176/1993). Sen keskeisin sisältö
olisi aluehallintovirastoista annetussa laissa
ja sen nojalla annettavassa asetuksessa valtion aluehallintovirastoista. Esimerkiksi työsuojelun vastuualueen päällikön ja mahdollisesti muiden virkamiesten kelpoisuusvaatimuksista säädettäisiin asetuksessa valtion
aluehallintovirastoista. Tähän asetukseen sisällytettäisiin myös nykyisen työsuojelun
hallinnosta annetun asetuksen 3 §:n 2 momentissa oleva tarkastushenkilökuntaa koskeva erityisvaatimus. Sen mukaan tarkastushenkilökunnassa tulee olla sellaisia tarkastajia, joilla on useiden vuosien pituinen käytännön ammattityökokemus.
Tämän lain voimaantulosta säädettäisiin
tähän esitykseen sisältyvällä voimaanpanolailla.

1.6

75

Lääninhallituslaki ehdotetaan tässä esityksessä kumottavaksi ja lääninhallitusten tehtävät siirrettäviksi perustettaville aluehallintovirastoille sekä elinkeino-, liikenne- ja ympäristökeskuksille. Maaherran virat tulisivat,
lukuun ottamatta perustettavaa Ahvenanmaan valtionvirastoa, lakkautettaviksi. Uusien virastojen johtajiksi sekä Ahvenanmaan
valtionviraston johtajana toimivaksi maaherraksi olisi mahdollista nimittää vain Suomen
kansalainen valtion virkamieslain 7 §:n 1
momentin 5 kohdan perusteella.
Aluehallintoviraston pelastustoimen ja varautumisen tehtäviä hoitavan vastuualueen
päällikön virkaan tulisi voida nimittää vain
Suomen kansalainen. Tämän johdosta 1 momentin 6 kohtaan ehdotetaan tehtäväksi tätä
koskeva muutos.
Tämän lain voimaantulosta säädettäisiin
tähän esitykseen sisältyvällä voimaanpanolailla.

Laki valtion virkamieslain muuttamisesta

4 §. Valtion virkamieslain (750/1994) 4 §:n
2 momentissa säädetään niin sanotuista erittelyviroista. Momentin 8 kohdan mukaan
ympäristölupaviraston johtajan ja ympäristöneuvoksen virat ovat tällaisia virkoja.
Ympäristölupavirastoista
annettu
laki
(87/2000) ehdotetaan tässä esityksessä kumottavaksi ja viraston tehtävät siirrettäväksi
perustettaviin aluehallintovirastoihin. Aluehallintovirastoissa nämä tehtävät hoidettaisiin omalla vastuualueella, jonka asema olisi
tehtävien luonteen johdosta järjestetty itsenäiseksi ja riippumattomaksi. Uudistuksesta
johtuen enää ei olisi tarkoituksenmukaista,
että edellä mainitut virat olisivat niin sanottuja erittelyvirkoja. Tämän johdosta kyseinen
valtion virkamieslain kohta ehdotetaan kumottavaksi. Momentin 8 kohdan kumoamisen johdosta on momentin 7 kohtaan tehtävä
tekninen muutos.
7 §. Lain 7 §:ssä säädetään viroista, joihin
voidaan nimittää vain Suomen kansalainen.
Pykälän 1 momentin 6 kohdan mukaan tällaisia virkoja ovat maaherran, lääninhallituksen
osastopäällikön ja lääninvalmiusjohtajan virat.

1.7

Laki opetus- ja kulttuuritoimen rahoituksesta annetun lain muuttamisesta

40 §. Perustamishankkeiden rahoitussuunnitelma. Pykälässä säädetään seuraavan neljän vuoden aikana toteutettavaksi suunnitellut perustamishankkeet sisältävän perustamishankkeiden valtakunnallisen rahoitussuunnitelman laadinnasta. Pykälän 2 momentin mukaan lääninhallitus laatii hankkeiden
kiireellisyysjärjestyksen toiminnan järjestäjiltä saatujen ehdotusten perusteella. Lain elinkeino-, liikenne- ja ympäristökeskuksista tullessa voimaan tehtävä esitetään siirrettäväksi
elinkeino-, liikenne- ja ympäristökeskuksille.
Perustamishankkeita koskevat tehtävät on
tarkoitus antaa erikoistumistehtäväksi osalle
elinkeino-, liikenne- ja ympäristökeskuksia,
jotka hoitaisivat tehtävän myös niille nimettyjen toisten elinkeino-, liikenne- ja ympäristökeskusten puolesta. Elinkeino-, liikenne- ja
ympäristökeskus laatisi kiireellisyysjärjestyksen koko toimialueelleen.
Alueiden kehittämislakiin esitetyn mukaisesti maakunnan liitot laativat kiireellisyysjärjestyksen kuntien ja muiden koulutuksen
järjestäjien hankkeista. Tämän mukaisesti

76

HE 59/2009 vp

pykälään esitetään lisättäväksi, että elinkeino-, liikenne- ja ympäristökeskukset kokoavat hankeluettelon oppilaitoshankkeiden
osalta maakunnan liittojen laatiman kiireellisyysjärjestyksen pohjalta.
Pykälän mukaan tiedot rahoitussuunnitelmaa varten tulee toimittaa lääninhallitukseen
ministeriön määräämään ajankohtaan mennessä. Lähtökohtana on, että toimitettavat
hanke-esitykset perustuvat kuntien ja muiden
toiminnan järjestäjien talousarvioihin ja taloussuunnitelmiin. Nämä yleisesti hyväksytään
vuoden lopulla. Siten ei ole tarvetta siihen,
että ministeriö vuosittain päättäisi hankeesitysten jättämisajankohdasta. Pykälää esitetään muutettavaksi siten, että ehdotukset toimitetaan elinkeino-, liikenne- ja ympäristökeskuksille vuoden loppuun mennessä seuraavana vuonna laadittavaa rahoitussuunnitelmaa varten.
48 §. Rahoituksen laskemisessa käytettävien suoritteiden laskeminen. Pykälän mukaisesti opetusministeriö vahvistaa vuosittain
tiettyjen valtionosuuden perusteena käytettävien suoritteiden määrät seuraavaa vuotta
varten valtion talousarvion rajoissa. Pykälän
2 momentin mukaan ministeriön tulee turvata
ammatillisen lisäkoulutuksen rahoituksen jakautuminen alueellisesti tasapuolisesti koulutustarpeen mukaan. Ennen asiasta päättämistä ministeriön tulee hankkia lääninhallituksen
lausunto siitä, voidaanko koulutuksen järjestäjälle myöntää opiskelijatyövuosiin perustuvaa rahoitusta. Lain elinkeino-, liikenne- ja
ympäristökeskuksista tullessa voimaan lausunnon antaminen esitetään siirrettäväksi
elinkeino-, liikenne- ja ympäristökeskuksille.
53 §. Valtionapuviranomainen. Pykälässä
säädetään valtinapuviranomaisesta opetus- ja
kulttuuritoimen käyttökustannuksia ja perustamishankkeita koskevissa asioissa. Pykälän
mukaan lääninhallitus on valtionapuviranomainen opetustoimen ja yleisten kirjastojen
perustamishankkeita koskevissa asioissa.
Lain elinkeino-, liikenne- ja ympäristökeskuksista tullessa voimaan tämä valtionapuviranomaistehtävä esitetään siirrettäväksi elinkeino-, liikenne- ja ympäristökeskuksille.
Tämän lain voimaantulosta säädettäisiin
tähän esitykseen sisältyvällä voimaanpanolailla.

1.8

Laki liikuntalain muuttamisesta

2 §. Vastuut ja yhteistyövelvoitteet. Liikuntalain (1054/1998) 2 §:n 2 momentissa sanonta läänin liikuntatoimi muutettaisiin sanonnaksi alueellinen liikuntatoimi.
3 §. Alueellinen liikuntatoimi. Lain 3 §:ssä
säädetään läänin liikuntatoimen hallinnosta.
Säännöksen mukaan läänin liikuntatoimella
tarkoitetaan lääninhallitusta ja sen asettamia
alueellisia liikuntaneuvostoja.
Lääninhallitukselle kuuluva alueellisen liikuntatoimen tehtävä siirrettäisiin elinkeino-,
liikenne- ja ympäristökeskukselle. Maakunnan liitto asettaisi kuitenkin alueellisen liikuntaneuvoston, joka toimisi elinkeino-, liikenne- ja ympäristökeskuksen asiantuntijaelimenä.
Valtioneuvoston asetuksella säädettäisiin
tarkemmin alueellisen liikuntatoimen tehtävistä sekä alueellisten liikuntaneuvostojen
kokoonpanosta ja lukumäärästä. Tarkoituksena on, että alueellisia liikuntaneuvostoja
perustettaisiin yhdeksän. Määrä vastaisi
suunniteltujen maakunnan liittojen yhteistoiminta-alueiden määrää.
6 §. Alueellisen liikuntatoimen rahoitus.
Pykälän 1 momentti muutettaisiin siten, että
vastaisuudessa opetusministeriö sopisi aluehallinnon liikuntatoimen toimintamäärärahojen käytöstä elinkeino-, liikenne- ja ympäristökeskuksen kanssa. Tähän saakka määrärahoista on sovittu lääninhallituksen kanssa.
8 §. Liikuntapaikkojen valtionavustukset.
Pykälän 4 momentissa lääninhallitus muutettaisiin elinkeino-, liikenne- ja ympäristökeskukseksi.
10 §. Valtionapuviranomainen. Pykälän 2
momentissa sanonnat läänin liikuntatoimi ja
lääninhallitus muutettaisiin sanonnoiksi alueellinen liikuntatoimi ja elinkeino-, liikenneja ympäristökeskus.
Tämän lain voimaantulosta säädettäisiin
tähän esitykseen sisältyvällä voimaanpanolailla.
1.9

Laki alueiden kehittämislain muuttamisesta

7 §. Maakunnan liittojen tehtävät. Lain 7
§:ään ehdotetaan lisättäväksi uudet 4 a-d
kohdat, jossa säädettäisiin maakunnan liiton

HE 59/2009 vp
yhteensovittamisvastuusta eräissä alueiden
kehittämiseen liittyvissä suunnitteluprosesseissa sekä eräistä muista lääninhallituksilta
maakunnan liitoille siirrettävistä aluekehityksen edistämistehtävistä.
Pykälän 4 a kohdan mukaan maakunnan
liitto vastaisi alueellisen pitkän ja keskipitkän
aikavälin koulutustarpeiden ennakoinnin yhteensovittamisesta ja alueellisten koulutustavoitteiden valmistelusta osana koulutuksen ja
tutkimuksen kehittämissuunnittelua, alueellisen liikennejärjestelmäsuunnitelman laatimisen yhteensovittamisesta lukuun ottamatta
pääkaupunkiseudun liikennejärjestelmäsuunnitelmaa sekä alueellisten laaja-alaisten
luonnonvaroja ja ympäristöä koskevien
suunnitelmien laatimisen yhteensovittamisesta.
Kysymys olisi yhteensovittamistehtävästä,
jolla tarkoitettaisiin suunnitteluprosessin
käynnistämistä ja siihen liittyvän yhteistyön
johtamista sekä suunnittelun yhteensovittamista maakunnan suunnittelun kanssa.
Maakunnan liiton tulee sovittaa yhteen alueen kehityksen ja maakunnan kannalta keskeiset intressit maakunnan strategisten tavoitteiden mukaisesti mahdollisimman hyvin.
Nämä asiat vaativat vahvaa kytkentää maankäytön suunnitteluun. Tässä kokonaisuudessa
tapahtuu jatkuvasti muutoksia niin fyysisessä
kuin hallinnollisessakin ympäristössä. Tällä
hetkellä maakunnan liiton koordinaation piiriin kuuluisivat ainakin alueellinen ympäristöohjelma, alueelliset kulttuuriperintöohjelmat ja alueelliset ympäristötietoisuus- ja ympäristökasvatussuunnitelmat. Muista kuin
edellä todetuista suunnitelmista sovitaan
erikseen yhteistyössä maakunnan liittojen ja
hallinnonalan kesken.
Tiepiirit ja jatkossa elinkeino-, liikenne- ja
ympäristökeskukset toteuttavat alueellaan
pieniä liikenneinvestointeja perustienpidon
alueellisiin investointeihin osoitetusta määrärahasta. Nämä päätökset valmistellaan ja päätetään yhteistyössä maakunnan liittojen kanssa vakiintuneesti.
Pykälän 4 b kohdan mukaan maakunnan
liitto laatisi kuntien ja muiden koulutuksen
järjestäjien hanke-esitysten kiireellisyysjärjestyksen.
Pykälän 4 c kohdan mukaan maakunnan
liitto edistäisi julkisen hallinnon yhteispalve-

77

lusta annetussa laissa (223/2007) tarkoitettua
yhteispalvelua alueellaan.
Lisäksi pykälän 4 d kohdan mukaan maakunnan liitto asettaisi alueelliset taidetoimikunnat ja liikuntaneuvostot.
Kohdissa 4 b - d tarkoitetut tehtävät merkitsisivät maakunnan liittojen nykyisten
aluekehityksen edistämistehtävien laajentamista.
7 a §. Maakunnan liittojen yhteistoimintaalueet. Pykälässä säädettäisiin maakunnan
liittojen yhteistoiminta-alueista, niiden muodostamisen perusteista ja merkityksestä valtion aluehallinnon toimialueisiin.
Tarkoituksena on, että maakuntien sekä
niiden ja valtion aluehallintoviranomaisten
yhteistoiminta maakuntaa laajemmalla alueella ylimaakunnallisissa strategisesti merkittävissä asioissa tapahtuisi enintään yhdeksällä yhteistoiminta-alueella ja että elinkeino-,
liikenne- ja ympäristökeskusten aluejako,
jossa järjestetään kaikkia sen palveluja, olisi
yhtenevä yhteistoiminta-alueisiin. Maakunnan liitto voisi kuulua vain yhteen tällaiseen
yhteistoiminta-alueeseen.
Yhteistoiminta-alueen tulisi olla toiminnallisesti ja taloudellisesti tarkoituksenmukainen
yhteistoiminnassa hoidettaviin tehtäviin nähden. Yhteistoiminnassa hoidettavista tehtävistä säädettäisiin ehdotetun lain 7 b §:ssä.
Muodostetut yhteistoiminta-alueet tulisi ottaa huomioon muodostettaessa elinkeino-,
liikenne- ja ympäristökeskusten aluejakoa,
jolla hoidetaan kaikkia keskuksen tehtäviä.
Tarkoituksena on, että valtion viranomaisten
toimialueet olisivat kokonaisina yhteistoiminta-alueiden
sisällä.
Yhteistoimintaalueella voisi olla myös useampi kaikkia tehtäviä hoitava elinkeino-, liikenne- ja ympäristökeskus.
7 b §. Yhteistoiminnassa hoidettavat tehtävät. Pykälässä säädettäisiin yhteistoiminnassa
hoidettavista tehtävistä.
Yhteistoiminnan piiriin kuuluisi tämän lain
7 §:ssä säädetyistä maakunnan liiton tehtävistä ne, jotka ovat alueen pitkäjänteisen kehittämisen kannalta merkittäviä, sisältyvät
maakuntaohjelmiin ja niiden toteuttamissuunnitelmiin tai muihin alueiden kehittämiseen merkittävästi vaikuttaviin suunnitelmiin
ja koskevat yhteistoiminta-aluetta yhteisesti.

78

HE 59/2009 vp

Voimassa olevan alueiden kehittämislain 7
§:n mukaan maakunnan liitto
- vastaa maakunnan yleisestä kehittämisestä ja toimii tällöin yhteistyössä valtion viranomaisten kanssa,
- vastaa maakunnan suunnitteluun kuuluvan maakuntaohjelman laatimisesta ja hyväksyy sen,
- valmistelee maakuntaohjelman perusteella vuosittain maakuntaohjelman toteuttamissuunnitelman ja siihen sisältyvän valtion rahoitusta koskevan maakunnan valtionrahoitusesityksenä toimivan osan yhteistyössä valtion viranomaisten, kuntien ja muiden maakuntaohjelman rahoittamiseen osallistuvien
kanssa, hyväksyy ne ja neuvottelee valtionrahoitusesityksenä toimivasta osasta 8 §:ssä
tarkoitettujen ministeriöiden kanssa,
- päättää 10 a §:n 2 momentin mukaisen
käyttötarkoitukseen kohdentamattoman valtion rahoituksen suuntaamisesta maakunnassa,
- vastaa alueellisia rakennerahasto-ohjelmia
koskevien ohjelmaehdotusten laatimisesta
maakuntaa varten,
- edistää kuntien seudullista ja muuta yhteistyötä sekä maakuntien välistä yhteistyötä
ja yhteistyötä alueiden kehittämisen kannalta
keskeisten julkis- ja yksityisoikeudellisten
oikeushenkilöiden kanssa,
- seuraa maakunnan ja sen osien kehitystä,
- hoitaa tehtäviinsä liittyviä kansainvälisiä
asioita ja yhteyksiä, ja
- hoitaa muut tässä laissa säädetyt tehtävänsä.
Tämän esityksen mukaan 7 §:ssä säädettäisiin maakunnan liiton tehtäväksi myös pitkän
ja keskipitkän aikavälin koulutustarpeiden
ennakointia, alueellista liikennejärjestelmäsuunnittelua sekä laaja-alaisia luonnonvaroja
ja ympäristöä koskevia alueellisia suunnitelmia.
Pykälän 2 momentin mukaan maakunnan
liittojen jäsenkunnat voisivat antaa muitakin
tehtäviä hoidettavaksi yhteistoiminta-alueilla,
mutta pakkoa siihen ei olisi.
7 c §. Yhteistoiminta-alueen päätöksenteon
järjestäminen. Pykälässä säädettäisiin yhteistoiminta-alueen päätöksenteon järjestämisestä. Maakunnan liittojen jäsenkunnat voisivat
järjestää päätöksenteon joko yhteiseen toi-

mielimeen tai päätösvaltaa voisivat käyttää
maakunnan liitot yhtäpitävin päätöksin.
Yhteistoiminta-alueen maakunnan liittojen
tulisi sopia yhteistoiminnassa käsiteltävien
asioiden ja päätettävien asioiden valmistelun
vastuukysymyksistä ja järjestelyistä.
7 d §. Maakunnan liittojen yhteinen toimielin ja sen valitseminen. Pykälässä säädettäisiin maakunnan liittojen yhteisen toimielimen jäsenien valitsemisesta, yhteisen toimielimen poliittisesta edustavuudesta ja yhteistoimintasopimuksen minimisisällöstä.
Maakunnan liittojen valtuustot voisivat valita yhteisen toimielimen jäsenet, jos siitä olisi sovittu. Muussa tapauksessa maakunnan
liittojen jäsenkunnat valitsisivat yhteisen
toimielimen jäsenet samassa yhteydessä ja
samalla menettelytavalla kuin ne valitsevat
edustajansa maakunnan liiton valtuustoon.
Yhteisessä toimielimessä edustettuna olevien poliittisten ryhmien ääniosuuksien tulee
valittaessa vastata alueen kuntien valtuustoissa edustettuina olevien ryhmien kunnallisvaaleissa saamaa ääniosuutta.
Jos 1 momentissa tarkoitettu yhteinen toi
mielin päätettäisiin valita kesken kunnallisvaalien mukaan määräytyvän toimikauden,
yhteistoiminta-alueeseen kuuluvien maakunnan liittojen maakuntavaltuustot valitsisivat
sen jäsenet ensimmäisen kerran.
Yhteisen toimielimen jäsenten lukumäärästä ja äänivallan perusteista, muista kuin laissa
säädetyistä tehtävistä ja muista yhteistoiminnan kannalta välttämättömistä asioista sovittaisiin yhteistoimintasopimuksessa, jonka
hyväksymiseen sovellettaisiin soveltuvin
osin kuntalain 79 § 1 momentin säännöksiä
kuntayhtymän perussopimuksesta. Kuntalain
kyseisen säännöksen mukaan kuntayhtymän
perussopimusta voidaan muuttaa, jos vähintään kaksi kolmannesta jäsenkunnista sitä
kannattaa ja niiden asukasluku on vähintään
puolet kaikkien jäsenkuntien yhteenlasketusta asukasluvusta. Tämän ehdon tulisi täyttyä
kussakin yhteistoiminta-alueen maakunnassa.
7 e §. Yhteistoiminnasta sopiminen ja siihen velvoittaminen. Pykälässä säädettäisiin
yhteistoiminnasta sopimisesta, sen aloittamisen määräajasta sekä valtioneuvoston toimivallasta yhteistoiminta-alueiden muodostamisessa ja yhteisen toimielimen perustami-

HE 59/2009 vp
sessa niissä tapauksissa, joissa maakunnan
liitot eivät ole sopineet asiasta.
Maakunnan liittojen jäsenkuntien tulisi sopia yhteistoiminta-alueiden muodostamisesta
ja muista niihin liittyvistä asioista viimeistään 31 päivänä maaliskuuta 2010 mennessä.
Jos maakunnan liittojen jäsenkunnat eivät
pysty sopimaan yhteistoiminnasta edellä tarkoitetussa määräajassa, valtioneuvosto voisi
velvoittaa alueen maakunnan liitot ja niiden
jäsenkunnat aloittamaan yhteistoimintaa koskevat neuvottelut ja samalla määrätä niistä
yhteistoiminnan käynnistämiseksi välttämättömistä asioista. Tällainen määräys olisi
voimassa siihen asti, kunnes kunnat olisivat
päässeet sopimukseen yhteistoiminnasta.
Jos maakunnan liittojen jäsenkunnat valitsevat yhteistoiminta-alueen päätöksentekomenettelyksi maakunnan liittojen yhtäpitävät
päätökset, eikä käytännössä tällaisia päätöksiä saataisi jollain yhteistoiminta-alueella
tehtyä ja siitä olisi merkittävää haittaa kuntien ja valtion yhteistyölle alueiden kehittämisessä, valtioneuvosto voisi pykälän 3 momentin nojalla velvoittaa kunnat yhteisen
toimielimen perustamiseen.
10 §. Maakuntaohjelma. Pykälän 4 momentin muutosehdotus lisäisi maakuntaohjelmien ja niiden toteuttamissuunnitelmien
merkitystä alueiden kehittämisessä. Niiden
asema lähenisi maakuntakaavan asemaa. Viranomaisten, joiden ohjelmat ja niiden toteuttamissuunnitelmat tulisi ottaa huomioon, piiri
laajenisi valtion viranomaisista myös kuntien
viranomaisiin.
Ehdotetussa uudessa 5 momentissa säädettäisiin lausunto- ja neuvottelumenettelystä,
jota sovellettaisiin viranomaisten alueiden
kehittämisen kannalta merkittäviin suunnitelmiin ja toimenpiteisiin, jotka poikkeavat
maakuntaohjelmasta tai eivät siihen sisälly.
Viranomaisen tulisi pyytää tällaisista suunnitelmista tai toimenpiteistä lausunto maakunnan liitolta ja perusteltava lausunnosta poikkeaminen neuvoteltuaan maakunnan liiton
kanssa. Menettely koskisi valtion ja kuntien
viranomaisia.
40 §. Muutoksenhaku. Pykälässä säädettäisiin uuden maakunnan liittojen yhteisen toimielimen päätösten valitustiestä samalla tavalla kuin on säädetty maakunnan yhteistyöryhmän osalta.

79

Tämän lain voimaantulosta säädettäisiin
tähän esitykseen sisältyvällä voimaanpanolailla.
1.10

Laki valtion aluehallinnon uudistamista koskevan lainsäädännön voimaanpanosta

Lain nimike ja rakenne
Ehdotetun lain nimike olisi laki valtion
aluehallinnon uudistamista koskevan lainsäädännön voimaanpanosta. Ehdotettu laki
sisältäisi ensinnäkin säännökset, joissa lueteltaisiin voimaan tulevat ja kumottavat säädökset. Laissa olisi myös säännökset siirtymäkauden järjestelyistä, jotka koskevat aluehallintovirastojen ja elinkeino-, liikenne- ja ympäristökeskusten tehtäviä ja toimivaltaa, vireillä olevia asioita ja siirtymäkauden toimipaikkoja; poliisitointa; maaseutuelinkeinojen
tukitoimenpiteitä; henkilöstöä; aluejakoja sekä muutoksenhakua.
1 §. Voimaan tulevat säädökset. Pykälä sisältäisi säännökset voimaantulevista laeista.
Ehdotetulla lailla tulisivat voimaan laki aluehallintovirastoista, laki elinkeino-, liikenneja ympäristökeskuksista, laki ympäristönsuojelu- ja vesiasioiden käsittelystä aluehallintovirastossa, laki taiteen edistämisen järjestelystä annetun lain 4 §:n muuttamisesta, laki
työsuojeluhallinnosta annetun lain muuttamisesta, laki valtion virkamieslain 4 ja 7 §:n
muuttamisesta, laki opetus- ja kulttuuritoimen rahoituksesta annetun lain muuttamisesta, laki liikuntalain muuttamisesta sekä laki
alueiden kehittämislain muuttamisesta.
Edellä mainittujen säädösten lisäksi uudistuksen piiriin kuuluu aluehallintovirastojen
sekä elinkeino-, liikenne- ja ympäristökeskusten tehtäviä koskevia erityislakeja kaikkiaan noin 250 ja nämä sisältävät kaikkiaan
noin 1200 muutettavaa säännöstä. Näitä lakeja koskevat muutosehdotukset sisältyvät tähän esityskokonaisuuteen ja annetaan tähän
esitykseen liittyen erillisenä hallituksen esityksenä tai niitä koskevat muutosehdotukset
on sisällytetty tämän esityksen kanssa rinnakkaisiin erillisiin toimialakohtaisiin hallituksen esityksiin. Selkeyden vuoksi niiden
tehtäväkohtaisten erityislakien, jotka sisälty-

80

HE 59/2009 vp

vät tähän esitykseen, mutta annetaan erillisenä hallituksen esityksenä, voimaantulosta
säädettäisiin kuitenkin säädöskohtaisesti ja
ne olisivat tarkoitetut tulemaan voimaan samanaikaisesti tämän esityksen kanssa.
2 §. Kumottavat säädökset. Pykälä sisältäisi säännökset kumottavista laeista. Ehdotetulla lailla kumottaisiin lääninhallituslaki, laki
työ- ja elinkeinokeskuksista sekä työ- ja elinkeinotoimistoista, laki ympäristöhallinnosta
sekä laki ympäristölupavirastoista niihin tehtyine muutoksineen.
3 §. Aluehallintoviraston tehtäviä ja toimivaltaa koskevat siirtymäsäännökset. Pykälä
sisältäisi aluehallintoviraston tehtäviä ja toimivaltaa koskevat siirtymäsäännökset. Esityksen valmistelun yhteydessä on pyritty selvittämään ja sen antamisen yhteydessä muuttamaan mahdollisimman kattavasti ja täydellisesti kaikki ne erityislait, jotka koskevat
aluehallintovirastoille uudistuksen johdosta
siirtyviä tehtäviä. Koska aluehallintovirastojen tehtäväkenttä ja sitä koskeva erityislainsäädäntö on huomattavan laaja, on esityksen
valmistelun yhteydessä katsottu kuitenkin
tarpeelliseksi ottaa lakiin myös säännökset,
joiden perusteella toimivaltainen viranomainen voidaan selvittää myös niissä tapauksissa, joissa jokin yksittäinen tehtäväkohtainen
erityissäännös on jäänyt muuttamatta.
Alueellisesti toimivaltainen aluehallintovirasto määräytyisi esitykseen sisältyvien aluehallintovirastoista annetun lain 5 ja 6 §:n sekä niiden perusteella annettujen asetusten
mukaisesti.
Ehdotetun lain 6 § sisältäisi vastaavan
säännöksen elinkeino-, liikenne- ja ympäristökeskusten osalta.
4 §. Vireillä olevia asioita koskevat siirtymäsäännökset aluehallintovirastojen osalta.
Pykälä sisältäisi vireillä olevia asioita koskevat siirtymäsäännökset aluehallintovirastojen
osalta. Säännökseen sisältyisi myös vireillä
olevia asioita koskeva erityissäännös ympäristölupa-asioiden osalta.
Pykälän 1 momentin mukaan lääninhallituksissa, työ- ja elinkeinokeskuksissa, alueellisissa ympäristökeskuksissa, ympäristölupavirastoissa ja työsuojelupiirien työsuojelutoimistoissa tämä lain voimaan tullessa vireillä olevat asiat sekä ennen tämän lain voimaantuloa tehdyt sopimukset ja sitoumukset

samoin kuin niistä johtuvat oikeudet ja velvollisuudet, jotka aluehallintovirastoista annetun lain nojalla kuuluvat aluehallintovirastoille, siirtyisivät vastaavalle alueellisesti
toimivaltaiselle aluehallintovirastolle.
Alueellisesti toimivaltainen aluehallintovirasto määräytyisi esitykseen sisältyvien aluehallintovirastoista annetun lain 5 ja 6 §:n sekä niiden perusteella annettujen asetusten
mukaisesti.
Ehdotetun lain 7 § sisältäisi vastaavan
säännöksen elinkeino-, liikenne- ja ympäristökeskusten osalta.
Pykälän 2 momentti sisältäisi ympäristölupa-asioiden vireillä oloa koskevan erityissäännöksen. Sen mukaan ympäristölupavirastossa tämän lain voimaan tullessa vireillä
oleva asia, jonka vireillä olosta on kuulutettu
tai joka on annettu muutoin tiedoksi asianosaisille, ratkaistaan siinä aluehallintovirastossa, jonka päätoimipaikka sijaitsee samalla
toimialueella kuin missä ympäristölupaviraston toimipaikka sijaitsi asian vireille tullessa.
Käytännössä säännös koskisi vain sellaisia
tapauksia, jotka ovat tulleet vireille LänsiSuomen ympäristölupavirastossa, mutta jotka
tulisivat ratkaistaviksi Etelä-Suomen aluehallintovirastossa sekä Itä-Suomen ympäristölupavirastossa vireille tulleita asioita, jotka uudistuksen johdosta tulisivat ratkaistaviksi ItäSuomen aluehallintovirastossa.
5 §. Aluehallintovirastojen toimipaikat siirtymäkaudella. Pykälässä säädettäisiin siirtymäkauden toimipaikoista aluehallintovirastojen osalta. Ehdotetussa säännöksessä säädettäisiin myös viraston tehtävien hoitamisesta
siirtymäkauden aikana sellaisessa toimipaikassa, jossa niitä on hoidettu aikaisemmin.
Pykälän tarkoituksena on osaltaan täydentää ehdotetun lain 11 §:ään sisältyviä henkilöstöä koskevia siirtymäsäännöksiä. Aluehallintovirastojen varsinaisista toimipaikoista
päättäminen kuuluisi esitykseen sisältyvän
aluehallintovirastoista annetun lain 5 §:n nojalla valtioneuvostolle. Tässä yhteydessä tulee ottaa lisäksi huomioon, että aluehallintovirastoista annetun lain 6 §:n säännökset antaisivat mahdollisuuden tiettyjen edellytysten
täyttyessä laajentaa virastojen toimialuetta
myös pysyvästi. Lisäksi aluehallintovirastoista annetun lain 13 §:n 2 momentin mukaan
voitaisiin perustaa viraston varsinaisten toi-

HE 59/2009 vp
mipaikkojen ulkopuolisia henkilöstön työskentelypaikkoja.
Jos lääninhallituksella, alueellisella ympäristökeskuksella, ympäristölupavirastolla tai
työsuojelupiirin työsuojelutoimistolla on tämän lain voimaan tullessa toimipaikka sellaisella paikkakunnalla, jonne ei perustettaisi
aluehallintoviraston toimipaikkaa, voitaisiin
toimipaikka pykälän 1 momentin mukaan
säilyttää aluehallintoviraston toimipaikkana
enintään kolmen vuoden ajan tämän lain
voimaan tulosta lukien ja hoitaa siellä niitä
tehtäviä, joita siellä tämän lain voimaan tullessa hoidettiin.
Momentin viimeisen lauseen mukaan ehdotetussa säännöksessä tarkoitetuista toimipaikoista säädettäisiin valtioneuvoston asetuksella. Asetusantovaltuuden säätäminen valtioneuvostotasolle on tässä tapauksessa perusteltua, koska kysymys on laajakantoisesta
ja periaatteellisesti merkittävästä asiasta, joka
koskee usean ministeriön hallinnonalan viranomaisia ja niihin kuuluvien tehtävien järjestelyä sekä henkilöstön asemaa.
Pykälän 2 momentissa säädettäisiin mahdollisuudesta hoitaa viraston tehtäviä siirtymäkauden aikana sellaisessa toimipaikassa,
jossa niitä hoidettiin aikaisemmin. Jos lääninhallituksen, alueellisen ympäristökeskuksen, ympäristölupaviraston tai työsuojelupiirin työsuojelutoimiston tehtävä siirretään tämän lain täytäntöönpanon yhteydessä hoidettavaksi aluehallintovirastossa toiseen toimipaikkaan kuin, missä se hoidettiin tämän lain
voimaan tullessa hoidettu, voitaisiin tehtävä
ehdotetun säännöksen mukaan hoitaa aikaisemmassa toimipaikassa enintään kolmen
vuoden ajan tämän lain voimaan tulosta lukien. Tehtävien hoitamisesta aikaisemmassa
toimipaikassa päättäisi aluehallintovirasto.
Ehdotetun lain 8 § sisältäisi vastaavan
säännöksen elinkeino-, liikenne- ja ympäristökeskusten osalta.
6 §. Elinkeino-, liikenne- ja ympäristökeskuksen tehtäviä ja toimivaltaa koskevat siirtymäsäännökset. Pykälä sisältäisi elinkeino-,
liikenne- ja ympäristökeskuksen tehtäviä ja
toimivaltaa koskevat siirtymäsäännökset.
Esityksen valmistelun yhteydessä on pyritty
selvittää ja sen antamisen yhteydessä muuttamaan mahdollisimman kattavasti ja täydellisesti kaikki ne erityislait, jotka koskevat

81

elinkeino-, liikenne- ja ympäristökeskuksille
uudistuksen johdosta siirtyviä tehtäviä. Koska elinkeino-, liikenne- ja ympäristökeskuksen tehtäväkenttä ja sitä koskeva erityislainsäädäntö on huomattavan laaja, on esityksen
valmistelun yhteydessä katsottu kuitenkin
tarpeelliseksi ottaa lakiin myös säännökset,
joiden perusteella toimivaltainen viranomainen voidaan selvittää myös niissä tapauksissa, joissa jokin yksittäinen tehtäväkohtainen
erityissäännös on jäänyt muuttamatta.
Alueellisesti toimivaltainen elinkeino-, liikenne- ja ympäristökeskus määräytyisi esitykseen sisältyvien elinkeino-, liikenne- ja
ympäristökeskuksista annetun lain 4 ja 5 §:n
sekä niiden perusteella annettujen asetusten
mukaisesti.
Ehdotetun lain 3 § sisältäisi vastaavan
säännöksen aluehallintovirastojen osalta.
7 §. Vireillä olevia asioita koskevat siirtymäsäännökset elinkeino-, liikenne- ja ympäristökeskusten osalta. Pykälä sisältäisi vireillä olevia asioita koskevat siirtymäsäännökset
elinkeino-, liikenne- ja ympäristökeskusten
osalta. Ehdotetun säännöksen mukaan lääninhallituksissa, työ- ja elinkeinokeskuksissa,
tiepiireissä, Merenkulkulaitoksen yhteysalusliikenneyksikössä sekä alueellisissa ympäristökeskuksissa tämän lain voimaan tullessa vireillä olevat asiat sekä ennen tämän lain voimaantuloa tehdyt sopimukset ja sitoumukset
samoin kuin niistä johtuvat oikeudet ja velvollisuudet, jotka elinkeino-, liikenne- ja
ympäristökeskuksista annetun lain nojalla
kuuluvat lain voimaan tulon jälkeen elinkeino-, liikenne- ja ympäristökeskuksille, siirtyvät vastaavalle alueellisesti toimivaltaiselle
elinkeino-, liikenne- ja ympäristökeskukselle.
Alueellisesti toimivaltainen elinkeino-, liikenne- ja ympäristökeskus määräytyisi esitykseen sisältyvien elinkeino-, liikenne- ja
ympäristökeskuksista annetun lain 4 ja 5 §:n
sekä niiden perusteella annettujen asetusten
mukaisesti.
Ehdotetun lain 4 § sisältäisi vastaavan
säännöksen aluehallintovirastojen osalta.
8 §. Elinkeino-, liikenne- ja ympäristökeskusten toimipaikat siirtymäkaudella. Pykälässä säädettäisiin siirtymäkauden toimipaikoista elinkeino-, liikenne- ja ympäristökeskusten osalta sekä toimipaikkoja koskevasta
asetuksenantotoimivallasta.
Ehdotetussa

82

HE 59/2009 vp

säännöksessä säädettäisiin myös keskuksen
tehtävien hoitamisesta siirtymäkauden aikana
sellaisessa toimipaikassa, jossa niitä on hoidettu aikaisemmin.
Pykälän tarkoituksena on osaltaan täydentää ehdotetun lain 11 §:ään sisältyviä henkilöstöä koskevia siirtymäsäännöksiä. Elinkeino-, liikenne- ja ympäristökeskusten varsinaisista toimipaikoista päättäminen kuuluisi
esitykseen sisältyvän elinkeino-, liikenne- ja
ympäristökeskuksista annetun lain 4 §:n nojalla valtioneuvostolle. Tässä yhteydessä tulee ottaa lisäksi huomioon, että elinkeino-,
liikenne- ja ympäristökeskuksista annetun
lain 5 §:n säännökset antaisivat mahdollisuuden tiettyjen edellytysten täyttyessä laajentaa
virastojen toimialuetta myös pysyvästi. Lisäksi elinkeino-, liikenne- ja ympäristökeskuksista annetun lain 11 §:n 2 momentin
mukaan voitaisiin perustaa keskuksen varsinaisten toimipaikkojen ulkopuolisia henkilöstön työskentelypaikkoja.
Jos lääninhallituksella, työ- ja elinkeinokeskuksella, tiepiirillä, Merenkulkulaitoksen
yhteysalusliikenneyksiköllä tai alueellisella
ympäristökeskuksella on tämän lain voimaan
tullessa ollut toimipaikka sellaisella paikkakunnalla, jonne ei perustettaisi elinkeino-,
liikenne- ja ympäristökeskuksen toimipaikkaa, voitaisiin toimipaikka pykälän 1 momentin mukaan säilyttää keskuksen toimipaikkana enintään kolmen vuoden ajan tämän lain voimaan tulosta lukien ja hoitaa
siellä niitä tehtäviä, joita siellä hoidettiin tämän lain voimaan tullessa.
Momentin viimeisen lauseen mukaan tässä
tarkoitetuista toimipaikoista säädettäisiin valtioneuvoston asetuksella. Asetusantovaltuuden säätäminen valtioneuvostotasolle on tässä tapauksessa perusteltua, koska kysymys
on laajakantoisesta ja periaatteellisesti merkittävästä asiasta, joka koskee usean ministeriön hallinnonalan viranomaisia ja niihin
kuuluvien tehtävien järjestelyä sekä henkilöstön asemaa.
Pykälän 2 momentissa säädettäisiin mahdollisuudesta hoitaa keskuksen tehtäviä siirtymäkauden aikana sellaisessa toimipaikassa,
jossa niitä hoidettiin aikaisemmin. Jos lääninhallituksen, työ- ja elinkeinokeskuksen,
tiepiirin, Merenkulkulaitoksen yhteysalusliikenneyksikön tai alueellisen ympäristökes-

kuksen tehtävä siirretään tämän lain täytäntöönpanon yhteydessä hoidettavaksi elinkeino-, liikenne- ja ympäristökeskuksessa toiseen toimipaikkaan kuin, missä se olisi tämän lain voimaan tullessa hoidettu, voitaisiin
tehtävä ehdotetun säännöksen mukaan hoitaa
aikaisemmassa toimipaikassa enintään kolmen vuoden ajan tämän lain voimaan tulosta
lukien. Tehtävien hoitamisesta aikaisemmassa toimipaikassa päättäisi elinkeino-, liikenne- ja ympäristökeskus.
Ehdotetun lain 5 § sisältäisi vastaavan
säännöksen aluehallintovirastojen osalta.
9 §. Poliisitointa koskevat siirtymäkauden
järjestelyt. Pykälässä säädettäisiin aluehallintoviraston poliisitointa koskevista siirtymäkauden järjestelyistä. Pykälän mukaan ennen
Poliisihallituksen toiminnan aloittamista sisäasiainministeriö tekisi aluehallintovirastosta annetun lain toimeenpanon edellyttämät
päätökset asioissa, jotka edellä mainitun lain
mukaan kuuluvat Poliisihallituksen toimivaltaan. Tällaisia päätöksiä olisivat esimerkiksi
Poliisihallituksen toiminnan aloittamiseen
liittyvät aluehallintoviraston poliisin vastuualueen henkilöstöön ja organisaatiorakenteeseen kohdistuvat päätökset.
10 §. Maaseutuelinkeinojen eräitä tukitoimenpiteitä koskevat siirtymäsäännökset. Pykälä sisältäisi säännökset eräitä maataloushallinnon tukijärjestelmiä koskevien vireillä
olevien hakemusten tai monivuotisten hankkeiden käsittelyn toimivallasta tilanteessa,
jossa elinkeino-, liikenne- ja ympäristökeskuksen toimialue ei vastaa lain voimaan tullessa toimineen työ- ja elinkeinokeskuksen
toimialuetta tai, jossa työ- ja elinkeinokeskuksessa on ollut vireillä tai kesken monivuotinen hanke taikka, jossa toimivaltaa on
aikaisemmalla lainsäädännöllä jo muutettu.
Maatalousalan tukitoimia koskevassa lainsäädännössä on tavallista, että toimivaltainen
viranomaisen määräytyy maatilan tai maaseutuyrityksen taikka hankkeen toteuttamispaikan sijainnin mukaan. Tukijärjestelmät
käsittävät usein myös toimia, jotka edellyttävät monivaiheista yhteydenpitoa tuen hakijan
kanssa, usein käyntejä tilalla tai muuta paikallistuntemusta. Tällaisten hakemusten ja
muiden asioiden käsittelyssä ei olisi tarkoituksenmukaista, että vireillä oleva asia siirrettäisiin sellaiselle elinkeino-, liikenne- ja

HE 59/2009 vp
ympäristökeskukselle kesken asian käsittelyn, joka ei aikaisemmin olisi asianomaisen
paikkakunnan asioita käsitellyt. Vastaavalla
tavalla käsiteltäisiin loppuun myös monivuotinen hanke, jonka sijaintipaikka siirtyy toisen elinkeino-, liikenne- ja ympäristökeskuksen toimialueeseen kuin sen, jolle hakemuksen vastaanottaneen työ- ja elinkeinokeskuksen asiat ovat muutoin siirtyneet.
Erityisesti maatalouden rakennetuki on perustunut lainsäädäntöön, jonka nojalla on
myönnetty useiden vuosikymmenien ajan
lainoja ja myyty valtion maata siten, että seurauksena on ollut pitkäaikaisia valtion lainoja
ja saamisia sekä korkotukilainoja. Nämä lait
on kumottu, mutta niitä ja niiden nojalla annettuja säädöksiä ja normeja sovelletaan pääsääntöisesti edelleen lainoihin ja saamisiin
sellaisina, kuin ne ovat olleet lainan tai saamisen syntyessä. Lainoihin ja saamisiin voi
kesken lainan tai saamisen takaisinmaksun
tulla muutoksia maksuvaikeuksien, vakuuksien muuttumisen, velallisen vaihtumisen tai
tuen ehtojen noudattamatta jättämisen takia.
Nämä seikat yleensä edellyttävät viranomaisen toimenpiteitä. Huolimatta siitä, että luottoon sovelletaan yleensä sen syntyajan lainsäädäntöä, viranomaisen toimivaltasäännöksiä on kuitenkin muutettu jälkeenpäin myös
olemassa olevien lainojen ja saamisten osalta
ja niitä voidaan edelleen muuttaa. Pykälän 2
momentin mukaan näihin lainoihin ja saamisiin sovellettaisiin edelleen niitä toimivallan
määräytymisperusteita, joita asianomaiseen
lainsäädäntöön sisältyy.
11 §. Henkilöstöä koskevat siirtymäsäännökset. Pykälä sisältäisi henkilöstöä koskevat
siirtymäsäännökset. Ehdotetun lain 5, 8, 12 ja
13 §:n säännökset täydentäisivät ja täsmentäisivät henkilöstöä koskevaa siirtymäkauden
sääntelyä.
Pykälän 1 momentin mukaan lääninhallitusten, työ- ja elinkeinokeskusten, työsuojelupiirien työsuojelutoimistojen, tiepiirien,
alueellisten ympäristökeskusten ja ympäristölupavirastojen virka- ja työsopimussuhteinen henkilöstö sekä vastaavat virat ja tehtävät siirtyisivät tässä laissa tarkoitetun lainsäädännön voimaan tullessa asianomaiseen
elinkeino-, liikenne- ja ympäristökeskukseen
tai aluehallintovirastoon. Henkilöstön siirty-

83

misestä tehtäisiin kutakin henkilöä koskeva
sijoittamissuunnitelma.
Valtion talousarviossa eritellyt valtion virkamieslain 4 §:n 2 momentin 5 kohdassa tarkoitetut välittömästi ministeriön alaisen viraston päällikön virat sekä 8 kohdassa tarkoitetut ympäristölupaviraston johtajan virat
lakkaisivat 1 päivästä tammikuuta 2010 lukien. Lakkautettavien virkojen tilalle perustettaisiin uudet virat, joihin kyseinen henkilöstö
suostumuksensa mukaan nimitettäisiin.
Poliisihallinnon henkilöstön ja virkojen
siirtymisestä säädetään poliisin hallinnosta
annetun lain siirtymäsäännöksessä. Poliisihallituksen muodostamisen yhteydessä sisäasiainministeriön poliisiosaston ja lääninhallituksen poliisiosaston virkasuhteinen toistaiseksi nimitetty henkilöstö ja vastaavat virat
siirtyisivät sisäasiainministeriöön, Poliisihallitukseen, aluehallinnon viranomaisen poliisin vastuualueelle tai muihin poliisiyksiköihin poliisin hallinnosta annetun lain muuttamisesta annetun lain nojalla siten kuin sisäasiainministeriön päätöksellä tarkemmin
määrättäisiin. Osa poliisin lääninjohdon henkilöstöstä sijoittuisi Poliisihallitukseen ja osa
aluehallinnon viranomaisen poliisin vastuualueille Turkuun, Ouluun ja Mikkeliin. Lisäksi kolmen vuoden siirtymäajalla poliisin
lääninjohdon henkilöstöä voi sijoittua myös
muihin nykyisiin poliisin lääninjohdon toimipisteisiin (Hämeenlinna, Kouvola, Kuopio,
Joensuu, Rovaniemi). Lisäksi henkilöstöä voi
siirtyä myös poliisilaitoksiin tai poliisin valtakunnallisiin yksiköihin.
Edellä mainittujen virkojen lakatessa niihin
perustuneet virkasuhteet päättyisivät 1 momentin viimeisen lauseen mukaan ilman irtisanomista.
Pykälän 2 momentin mukaan määräaikaisia
tehtäviä hoitava henkilöstö siirtyisi elinkeino-, liikenne- ja ympäristökeskuksen tai
aluehallintovirastoon määräaikaisen palvelussuhteensa keston ajaksi.
Pykälän 3 momentin mukaan virkojen ja
tehtävien siirtyminen samalla työssäkäyntialueella ei edellyttäisi virkamiehen tai työntekijän suostumusta. Siirtyvä henkilöstö säilyttäisi siirtymähetkellä palvelussuhteeseensa
liittyvät oikeudet ja velvollisuudet sekä euromääräisen palkkansa. Palvelussuhteen ehdot, siirtymähetken euromääräistä palkkaa

84

HE 59/2009 vp

lukuun ottamatta, määräytyisivät valtiolla
voimassa olevien keskustason virka- ja työehtosopimusten mukaisesti.
Pykälän 4 momentissa säädettäisiin, että
jos viran tehtävät muuttuisivat olennaisesti ja
tilalle perustettaisiin uusi virka, voitaisiin
virka täyttää haettavaksi julistamatta, jos virkaan nimitettäisiin työsuojelupiirissä, tiepiirissä, lääninhallituksessa, TE- keskuksessa,
ympäristökeskuksessa tai ympäristölupavirastossa vakinaisessa työ- tai virkasuhteessa
työskentelevä henkilö.
Pykälän 5 momentin mukaan työ- ja elinkeinoministeriö päättäisi henkilöstön sijoittamisesta elinkeino-, liikenne- ja ympäristökeskuksiin ja valtiovarainministeriö aluehallintovirastoihin. Näiden ministeriöiden tulisi
kuulla muita keskusten ja virastojen ohjaukseen osallistuvia ministeriöitä ennen sijoittamispäätösten tekemistä.
12 § Eräiden virkojen perustaminen. Pykälä sisältäisi säännökset niistä toimenpiteistä,
joihin ennen ehdotetun lain voimaan tuloa
voitaisiin ryhtyä aluehallintovirastojen johtajien nimittämiseksi sekä aluehallintovirastojen ja elinkeino-, liikenne- ja ympäristökeskusten vastuualueiden päälliköiden nimittämiseksi. Säännös ei koskisi elinkeino-, liikenne- ja ympäristökeskusten johtajia, koska
elinkeino-, liikenne- ja ympäristökeskuksista
annetun lain 9 §:n mukaan keskuksen johtajana toimisi sen yhden vastuualueen päällikkö oman toimensa ohella.
Pykälän 1 momentin mukaan valtiovarainministeriö voisi ennen tämän lain voimaan
tuloa perustaa aluehallintovirastojen johtajien
virat. Virat perustettaisiin 1 päivästä tammikuuta 2010 ja niihin sovellettaisiin niiden perustamisen jälkeen valtion virkamieslain
säännöksiä.
Pykälän 2 momentin mukaan valtiovarainministeriö voisi ennen tämän lain voimaan
tuloa perustaa aluehallintovirastojen sekä
työ- ja elinkeinoministeriö elinkeino-, liikenne- ja ympäristökeskusten vastuualueiden
päälliköiden virat ja 11 §:n 1 momentin nojalla lakkaavien virkojen tilalle perustettavat
virat. Aluehallintovirastoista annetun lain 10
§:ssä sekä elinkeino-, liikenne- ja ympäristökeskuksista annetun lain 8 §:ssä tarkoitettu
ministeriö tai keskushallinnon virasto voisi
ennen tämän lain voimaantuloa nimittää vir-

kamiehet edellä tarkoitettuihin virkoihin niitä
ensimmäisen kerran täytettäessä. Nämä virat
voitaisiin ehdotetun säännöksen mukaan täyttää niitä ensimmäistä kertaa täytettäessä haettavaksi julistamatta.
13 § Maakunnan liittoihin siirtyvää henkilöstöä koskevat siirtymäsäännökset. Pykälä
sisältäisi maakunnan liittoihin siirtyvää henkilöstöä koskevat siirtymäsäännökset.
Pykälän 1 momentin mukaan lääninhallitusten palveluksessa olevat alueiden kehittämislaissa tarkoitettuja Euroopan aluekehitysrahaston rakennerahasto- ja aluekehitystehtäviä hoitavat virkamiehet siirtyisivät tämän
lain voimaan tullessa asianomaisten maakunnan liittojen palvelukseen maakunnan liittojen viranhaltijoiksi aikaisempia tehtäviä vastaaviin tehtäviin, jos he ovat antaneet suostumuksensa siirtoon kaksi kuukautta ennen
siirtymistä. Heidän virkansa lääninhallituksissa lakkaisivat tämän lain voimaan tullessa.
Virkojen lakatessa niihin perustuneet virkasuhteet päättyisivät ilman irtisanomista.
Julkisen hallinnon yhteispalvelusta annetun
lain (223/2007) alaan kuuluvat yhteispalvelun edistämistehtävät siirtyisivät myös esitykseen sisältyvän alueiden kehittämislakiin
ehdotettavan lisäyksen johdosta maakunnan
liittojen tehtäväksi. Tämän muutoksen johdosta tulisi todennäköisesti siirrettäväksi lääninhallituksesta yksi henkilötyövuosi maakunnan liittoon. Koska kysymyksessä olisi
ainoastaan yhden henkilötyövuoden siirto, se
tehtäisiin yhden viran tai sen perustamiseen
tarvittavan määrärahan siirtona lääninhallituksesta maakunnan liittoon.
Säännösehdotuksen mukaan työ- ja elinkeinoministeriö päättäisi henkilöstön sijoittamisesta maakunnan liittoihin. Ministeriön
olisi ennen päätöksentekoa kuultava asiasta
asianomaisia maakunnan liittoja.
Pykälän 2 momentin mukaan maakunnan
liittoihin siirtyvä henkilöstö säilyttäisi palvelussuhteeseen perustuvat oikeudet ja velvollisuudet siirtymähetkellä. Palvelussuhteen ehdoista siirtymähetkellä säilyisivät erikseen
säädetyn mukaisesti valtion keskustason virkaehtosopimuksiin perustuvia palvelussuhteen ehtoja vastaavat ehdot sekä siirtymähetken euromääräinen palkka. Tämä vastaisi vakiintunutta käytäntöä valtion sisäisissä organisaatiomuutostilanteissa. Säännöksellä ei ole

HE 59/2009 vp
tarkoitus turvata edellä mainittujen sopimusten tasoon perustuvia palvelussuhteen ehtoja
pysyvästi. Ehtojen muuttaminen edellyttäisi
kuitenkin aina sopimista. Euromääräinen
palkka voisi muuttua yleisten työ- ja virkamiesoikeudellisten periaatteiden ja säännösten mukaisesti. Siirtyvän henkilöstön palvelussuhteen ehtojen määräytymisessä otetaan
valtiolla hyväksi luettu palveluaika huomioon niin kuin se olisi ollut maakuntien liittojen palvelusta.
14 §. Aluejaosta johtuvia vaikutuksia koskevat siirtymäsäännökset. Pykälässä säädettäisiin aikaisemman lääninhallitusten ja työja elinkeinokeskusten aluejaon noudattamisesta sellaisissa tilanteissa, joissa aluejako on
vaikuttanut suoraan jonkun oikeuteen, etuuteen tai velvollisuuteen. Tällaisia asioita voisivat olla esimerkiksi metsänhoitoyhdistyksistä annetun lain (534/1998) 8 §:ssä tarkoitetut metsänhoitomaksut, joiden perusteena on
osittain lääni, jonka alueella metsä sijaitsee,
ja poronhoitolain (848/1990) 2 §:n mukainen
poronhoitoalue, jonka perusteella määräytyy
oikeus harjoittaa porotaloutta ja siihen perustuen mahdollisuus päästä osalliseksi porotaloutta koskevista tukijärjestelmistä. Myös
maa- ja puutarhatalouden kansallisista tuista
annetun lain (1559/2001) nojalla on säädetty
tukijärjestelmistä, joissa lääni vaikuttaa tuen
perusteeseen. Lisäksi esimerkiksi Euroopan
maaseudun kehittämisrahastosta osaksi rahoitettavien maaseudun kehittämistoimenpiteiden tukien valintaan vaikuttavat ohjelmaan
sisällytetyt työ- ja elinkeinokeskuksittain
laaditut alueelliset kehittämissuunnitelmat.
Myös kalastuslakiin (286/1982) liittyy lääneihin perustuva maksujärjestelmä, joka tulee uudelleen tarkasteltavaksi kalastuslainsäädännön kokonaisuudistuksen yhteydessä.
Lääninhallitusten sekä työ- ja elinkeinokeskusten toimialueiden muutosten vaikutusten huomioon ottaminen jonkun oikeuteen,
etuuteen tai velvollisuuteen liittyvässä asiassa vaatii asianomaisen järjestelmän muuttamista tarpeellisin osin. Se taas saattaa edellyttää sellaisia vaikutusselvityksiä, joita ei
yksinomaan toimivaltamuutoksia koskevan
säädösmuutoksen yhteydessä ole tarkoituksenmukaista tehdä. Sen vuoksi ehdotetaan
pykälän 1 momenttiin otettavaksi säännös,
että tämän lain voimaan tullessa voimassa ol-

85

lut aluejako otettaisiin huomioon edellä kuvatun kaltaisissa tapauksissa viiden vuoden
ajan ehdotetun lain voimaan tulosta lukien.
Tällöin myös maaseutuohjelmaa voitaisiin
noudattaa alueellisten suunnitelmien osalta
sellaisenaan ilman, että sitä olisi tarpeen
aluejakojen vuoksi muuttaa.
Lisäksi pykälän 2 momenttiin ehdotetaan
otettavaksi säännös, jonka perusteella tietynsisältöisen oikeuden alueellisen ulottuvuuden
tai velvollisuuden perusteiden määräytyminen voisi tapahtua vanhan lääninjaon mukaisesti. Säännös koskisi esimerkiksi kalastuslaissa tarkoitettua läänikohtaista viehekalastusmaksua ja metsästyslaissa tarkoitettua
kuntalaisten oikeutta metsästää valtion alueella.
Mitä pykälän 1 momentissa säädetään hallinnollisen aluejaon noudattamisesta, sovellettaisiin ehdotetun säännöksen mukaan
myös silloin, jos jonkun oikeutta, etuutta tai
velvollisuutta koskevan asian ratkaisemiseen
tai määräytymiseen muutoin vaikuttaisi tämän lain voimaan tullessa voimassa ollut
aluejako.
15 §. Muutoksenhakua koskevat siirtymäsäännökset. Pykälä sisältäisi muutoksenhakua koskevat siirtymäsäännökset. Koska
aluehallintovirastojen sekä elinkeino-, liikenne- ja ympäristökeskusten tehtäväkentät ja
niitä koskeva erityislainsäädäntö olisivat
huomattavan laajat, olisi oikeusturvanäkökohdista välttämätöntä ja toiminnallisista
seikoista johtuen myös tarkoituksenmukaista
mahdollistaa voimassa olevaan erityislainsäädäntöön sisältyvien muutoksenhakusäännösten soveltaminen siirtymätilanteessa.
Pykälän 1 momentin mukaan päätökseen,
joka on tehty ennen tämän lain voimaan tuloa, haettaisiin muutosta tämän lain voimaantullessa voimassa olleiden säännösten mukaisesti. Jos tuomioistuin kumoaa päätöksen,
joka on tehty ennen tämän lain voimaantuloa,
ja palauttaa asian kokonaisuudessaan uudelleen käsiteltäväksi, asia käsiteltäisiin ja ratkaistaisiin pykälän 2 momentin mukaan ehdotetulla lailla voimaanpantavien lakien mukaisesti.
16 §. Voimaantulo. Pykälässä säädettäisiin
ehdotetun lain voimaantulosta. Koska kysymys on erillisestä laajempaan lainsäädäntökokonaisuutta koskevasta voimaanpanolaista,

86

HE 59/2009 vp

tulisivat ehdotetun lain 1 ja 2 §:ssä tarkoitetut
säädösmuutokset voimaan samanaikaisesti.
Voimaantulon ajankohdasta säädettäisiin
pykälän 1 momentissa. Uudistuksen olisi tultava voimaan kalenterivuoden alusta, jonka
vuoksi ehdotetaan, että laki tulisi voimaan 1
päivänä tammikuuta 2010.
Pykälän 2 momentin mukaan ennen ehdotetun lain voimaan tuloa voitaisiin ryhtyä lain
täytäntöönpanon edellyttämiin toimenpiteisiin.
2

Tarkemmat säännökset ja määräykset

Ehdotettu laki aluehallintovirastoista sisältää eräitä valtuutuksia valtioneuvoston ja ministeriön asetusten antamiseen.
Ehdotuksen mukaan valtioneuvoston asetuksella säädettäisiin, voitaisiin säätää tai
voitaisiin antaa tarkempia säännöksiä seuraavissa tapauksissa:
- aluehallintovirastojen lukumäärästä, toimialueista, nimistä ja toimipaikoista (5 § 1
momentti)
- aluehallintoviraston vastuualueista (5 §:n
2 momentti)
- vastuualueiden sijoittumisesta aluehallintovirastoihin ja virastojen toimialueen laajentamisesta (6 §:n 1 momentti)
- aluehallintovirastojen toiminnan strategisen suunnittelun ja ohjauksen sisällöstä ja
menettelytavoista (8 §:n 3 momentti)
- aluehallintovirastojen toiminnallisen ohjauksen menettelytavoista (10 §:n 3 momentti)
- aluehallintoviraston virkojen kelpoisuusvaatimuksista (14 § 3 momentti)
- kielivähemmistön palveluyksikön perustamisesta, tehtävistä, nimistä, toimialueesta
ja toimipaikasta sekä henkilöstön kelpoisuusvaatimuksista (18 §:n 2 momentti)
- aluehallintoviraston suoritteiden maksuista (22 §:n 2 momentti).
Ministeriön asetuksella säädettäisiin tai annettaisiin tarkemmat säännökset seuraavissa
tapauksissa:
- aluehallintoviraston tehtäviin kuuluvasta
peruspalvelujen alueellisen saatavuuden arviointiin liittyvästä arviointimenettelystä valtiovarainministeriön asetuksella (4 §:n 4
momentti)

- toimialueen laajentamisesta poliisitoimessa sisäasiainministeriön asetuksella, työsuojeluasioissa sosiaali- ja terveysministeriön
asetuksella ja ympäristölupa-asioissa ympäristöministeriön asetuksella (6 §:n 2 momentti)
- aluehallintovirastojen työsuojelun tehtäviä koskevan strategisen suunnittelun ja ohjauksen sisällöstä ja menettelytavoista sosiaali- ja terveysministeriön sekä ympäristölupaasioita koskevan strategisen suunnittelun ja
ohjauksen sisällöstä ja menettelytavoista ympäristöministeriön asetuksella (9 §:n 2 momentti)
Ehdotettu laki elinkeino-, liikenne- ja ympäristökeskuksista sisältää vastaavia valtuutuksia valtioneuvoston asetuksella säätämiseen ja tarkempien säännösten antamiseen
kuin laki aluehallintovirastoista. Ehdotuksen
mukaan valtioneuvoston asetuksella säädettäisiin, voitaisiin säätää tai voitaisiin antaa
tarkempia säännöksiä seuraavissa tapauksissa:
- elinkeino-, liikenne- ja ympäristökeskusten lukumäärästä, toimialueista, nimistä ja
toimipaikoista (4 § 1 momentti)
- elinkeino-, liikenne- ja ympäristökeskusten vastuualueista (4 §:n 2 momentti)
- vastuualueiden sijoittumisesta elinkeino-,
liikenne- ja ympäristökeskuksiin ja keskusten
toimialueen laajentamisesta (5 §)
- elinkeino-, liikenne- ja ympäristökeskusten toiminnan strategisen suunnittelun ja ohjauksen sisällöstä ja menettelytavoista (7 §:n
3 momentti)
- elinkeino-, liikenne- ja ympäristökeskusten toiminnallisen ohjauksen menettelytavoista (8 §:n 3 momentti)
- elinkeino-, liikenne- ja ympäristökeskusten virkojen kelpoisuusvaatimuksista (12 § 4
momentti)
- työ- ja elinkeinotoimiston virkojen kelpoisuusvaatimuksista, nimittämisestä, virkavapauden myöntämisestä ja muista vastaavista asioista (19 §)
- kielivähemmistön palveluyksikön perustamisesta, tehtävistä, nimistä, toimialueesta
ja toimipaikasta sekä henkilöstön kelpoisuusvaatimuksista (23 §:n 2 momentti)
- elinkeino-, liikenne- ja ympäristökeskusten suoritteiden maksuista (25 §:n 2 momentti).

HE 59/2009 vp
Työ- ja elinkeinoministeriön päätöksellä
määrättäisiin työ- ja elinkeinotoimistojen välisestä tehtäväjaosta ja sitä koskevasta alueellisen toimivallan järjestämisessä silloin, kun
kyseessä on muu kuin keskuksen toimialueen
sisäinen järjestely (15 §).
Aluehallintovirastoja koskevat valtioneuvoston asetuksella säädettävät asiat on tarkoitus koota yhteen asetukseen eli valtioneuvoston asetukseen aluehallintovirastoista ja vastaavasti elinkeino-, liikenne- ja ympäristökeskuksia koskevat valtioneuvoston asetuksella säädettävät asiat valtioneuvoston asetukseen elinkeino-, liikenne- ja ympäristökeskuksista.
Esityskokonaisuuteen sisältyy ehdotus
muuttaa tarvittavilta osin myös niiden voimassa olevien tehtäväkohtaisten erityislakien
asianomaiset säännökset, joissa säädetään
muutoksen kohteena oleville nykyisille valtionhallinnon viranomaisille kuuluvista tehtävistä. Näitä lakeja koskevat muutosehdotukset annetaan tähän esitykseen liittyen erillisenä hallituksen esityksenä tai niitä koskevat
muutosehdotukset on sisällytetty tämän esityksen kanssa rinnakkaisiin toimialakohtaisiin hallituksen esityksiin. Vastaavat muutokset on tarkoitus tehdä myös asetustasoisiin
säädöksiin, joita on arviolta noin 200.
3

Voimaantulo

Lakien voimaantulosta ehdotetaan säädettäväksi erillisessä voimaanpanolaissa, laissa
valtion aluehallinnon uudistamista koskevan
lainsäädännön voimaanpanosta. Ehdotettu
laki sisältäisi muun ohella säännökset, joissa
lueteltaisiin voimaan tulevat ja kumottavat
säädökset. Laissa olisi myös säännökset siirtymäkauden järjestelyistä, jotka koskevat
aluehallintovirastojen ja elinkeino-, liikenneja ympäristökeskusten tehtäviä ja toimivaltaa, vireillä olevia asioita ja siirtymäkauden
toimipaikkoja, poliisitointa, maaseutuelinkeinojen eräitä tukitoimenpiteitä, henkilöstöä, aluejakoja sekä muutoksenhakua.
Voimaantulon ajankohdasta säädettäisiin
ehdotetun lain 16 §:n 1 momentissa. Tarkoituksena on, että ehdotettu laki tulisi voimaan
1 päivänä tammikuuta 2010.

4

87

Suhde perustuslakiin ja säätämisjärjestys

Valtion aluehallinnon uudistaminen
Esityksen yleisenä tavoitteena on uudistaa
laajasti aluehallintoa ja saada aikaan kansalais- ja asiakaslähtöisesti, tehokkaasti ja tuloksellisesti toimiva aluehallinto. Esityksellä
vahvistetaan ja lisätään maakunnan liittojen
roolia ja asemaa aluekehitystyössä sekä edistetään valtion aluehallinnon ja maakunnan
liittojen yhteistyötä. Valtion aluehallintoa
ehdotetaan uudistettavaksi siten, että lääninhallitukset, työ- ja elinkeinokeskukset, alueelliset ympäristökeskukset, ympäristölupavirastot, tiepiirit ja työsuojelupiirien työsuojelutoimistot koottaisiin kahteen monialaiseen viranomaiseen, joita olisivat aluehallintovirastot sekä elinkeino-, liikenne- ja ympäristökeskukset.
Esityksellä luodaan lisäksi lainsäädännöllinen perusta uusille aluehallinnon viranomaisille, joista säädettäisiin laissa aluehallintovirastoista sekä laissa elinkeino-, liikenne- ja
ympäristökeskuksista.
Perustuslain 119 §:n 2 momentin mukaan
valtionhallinnon toimielinten yleisistä perusteista on säädettävä lailla, jos niiden tehtäviin
kuuluu julkisen vallan käyttöä. Säännöksen
yksityiskohtaisten perustelujen mukaan (HE
1/1998) valtionhallinnon toimielinten yleisinä perusteina on pidettävä valtionhallinnon
yksikön nimeä, toimialaa sekä pääasiallisia
tehtäviä ja toimivaltuuksia. Julkisen vallan
käsite perustuslain 119 §:n 2 momentissa saa
sisältönsä perustuslain 2 §:n 3 momentista,
jonka mukaan julkisen vallan käytön tulee
perustua lakiin ja kaikessa julkisessa toiminnassa on noudatettava tarkoin lakia. Julkisen
vallan käyttämisestä olisi siten kysymys esimerkiksi silloin, kun yksikkö voi antaa perustuslain 80 §:n 2 momentissa tarkoitettuja
oikeussääntöjä tai tehdä päätöksiä yksilön
oikeuksista, velvollisuuksista tai etuuksista
taikka käyttää voimakeinoja tai puuttua muuten yksilön perusoikeuksiin. Jos valtionhallinnon toimielimelle kuuluu tämän kaltaisia
tehtäviä, toimielimen yleisistä perusteista tulisi säätää lailla.

88

HE 59/2009 vp

Edellä mainitun säännöksen mukaan valtion alue- ja paikallishallinnon perusteista säädetään niin ikään lailla. Valtionhallinnon yksiköistä voidaan muutoin säätää asetuksella.
Säännöksen yksityiskohtaisten perustelujen
mukaan hallinnon perusteilla tarkoitetaan
valtion alue- ja paikallishallinnon yleistä rakennetta, kuten hallinnollisen jaotuksen perusteita ja viranomaistyyppejä. Alue- ja paikallishallinnon toimielimistä voitaisiin momentin ensimmäisen ja viimeisen virkkeen
mukaisesti säätää joko lailla tai asetuksella.
Perustuslain 119 §:n varsin yleisellä säännöksellä on ollut tarkoitus mahdollistaa valtionhallinnon joustava kehittäminen. Perustuslaissa ei esimerkiksi aiemmin voimassa
olleen hallitusmuodon tapaan enää ole säännöstä valtionhallinnon järjestämisestä läänija kihlakuntajaon pohjalle (PeVL 42/2006).
Aluehallintovirastot ja elinkeino-, liikenneja ympäristökeskukset olisivat valtion aluehallinnon yksiköitä. Työ- ja elinkeinotoimistot, jotka toimisivat uudistuksen voimaantulon jälkeen elinkeino-, liikenne- ja ympäristökeskusten alaisina paikallishallinnon viranomaisina, ja maistraatit, jotka toimisivat
aluehallintovirastojen alaisina paikallishallinnon viranomaisina, ovat valtion paikallishallinnon yksiköitä. Edellä mainittujen
toimielinten tehtäviin kuuluu julkisen vallan
käyttöä.
Ehdotetussa laissa aluehallintovirastoista ja
laissa elinkeino-, liikenne- ja ympäristökeskuksista säädettäisiin näitä viranomaisia koskevista yleisistä perusteista eli niiden nimestä, toimialasta sekä pääasiallisista tehtävistä
ja toimivaltuuksista perustuslain 119 §:n 2
momentin mukaisesti. Laki elinkeino-, liikenne- ja ympäristökeskuksista sisältäisi vastaavat säännökset myös työ- ja elinkeinotoimistoista. Maistraateista säädettäisiin sen sijaan edelleen erikseen voimassa olevassa rekisterihallintolaissa.
Muista uusia aluehallinnon viranomaisia
koskevista asioista säädettäisiin valtioneuvoston tai asianomaisen ministeriön asetuksella taikka ministeriön päätöksellä. Esityksen mukaan valtioneuvoston asetuksella voitaisiin säätää aluehallintovirastojen sekä
elinkeino-, liikenne- ja ympäristökeskusten
lukumäärästä, toimialueista, nimistä, toimipaikoista, niiden vastuualueista, vastuualuei-

den sijoittumisesta aluehallintovirastoihin
sekä elinkeino-, liikenne- ja ympäristökeskuksiin, virastojen ja keskusten toiminnan
strategisen ohjauksen sisällöstä ja menettelytavoista sekä toiminnalliseen ohjaukseen liittyvistä tarkemmista menettelytavoista, aluehallintoviraston ja elinkeino-, liikenne- ja
ympäristökeskuksen virkojen kelpoisuusvaatimuksista, kielivähemmistön palveluyksikön
perustamisesta, tehtävistä, nimistä, toimialueesta ja toimipaikasta ja yksikön henkilöstön
kelpoisuusvaatimuksista sekä suoritteiden
maksuista.
Perustuslakivaliokunnan käytännössä on
katsottu, että perustuslain 119 §:n säännös
mahdollistaa viranomaisten toimialueista
säätämisen lakia alemmanasteisin säännöksin
(esim. PeVL 42/2006 ja PeVL 5/2008). Esityksen mukaan aluehallintovirasto ja elinkeino-, liikenne- ja ympäristökeskus huolehtisi
pääsäännön mukaan sille säädettyjen tehtävien hoitamisesta toimialueellaan ja käyttäisi
sille kuuluvaa toimivaltaa siten kuin ehdotetuissa tai muissa laeissa säädettäisiin. Aluehallintovirasto ja elinkeino-, liikenne- ja ympäristökeskus voisi kuitenkin hoitaa tehtäviä
myös useamman kuin yhden viraston tai keskuksen toimialueella, jos toimialueen laajentamisella voitaisiin tehostaa virastojen ja
keskusten toimintaa ja henkilöstö- ja muiden
valtion voimavarojen käyttöä, parantaa palvelujen saatavuutta, edistää alueen suomenja ruotsinkielisen sekä saamelaisten kotiseutualueella saamenkielisen vähemmistön kielellisten oikeuksien toteutumista tai turvata
tehtävissä tarvittavan erityisasiantuntemuksen saatavuus taikka jos toimialueen laajentaminen olisi tarkoituksenmukainen muun
vastaavan syyn vuoksi. Näille viranomaisille
kuuluvia tehtäviä voitaisiin siten esimerkiksi
koota yhteen tai useampaan virastoon tai
keskukseen. Toimialueen laajentamisen edellytyksistä säädettäisiin lain tasolla.
Eduskunnan perustuslakivaliokunta on
käytännössään katsonut niin ikään (PeVL
6/2002 vp, PeVL 29/2006 vp, PeVL 42/2006
vp ja PeVL 5/2008 vp), että perustuslain 119
§:n 2 momentin säännösten tarkoituksena ei
ole ollut pidättää valtionhallinnon yksiköitä
koskevia ratkaisuja yksinomaan säädösmuodossa tehtäviksi vaan että niitä voidaan
tehdä myös yksittäisin hallintopäätöksin. Esi-

HE 59/2009 vp
tyksen mukaan työ- ja elinkeinoministeriön
päätöksellä määrättäisiin työ- ja elinkeinotoimistojen välisestä tehtäväjaosta ja sitä
koskevasta alueellisen toimivallan järjestelystä silloin, kun kyseessä on muu kuin keskuksen sisäinen järjestely. Kun kysymyksessä on keskuksen toimialueen sisäinen järjestely, asiasta määrättäisiin elinkeino-, liikenne
ja ympäristökeskuksen päätöksellä. Elinkeino-, liikenne- ja ympäristökeskuksen alaisten
työ- ja elinkeinotoimistojen ja niiden johtajien virkojen perustamisesta ja lakkauttamisesta sekä toimistojen toimialueista, nimistä ja
toimipaikoista voitaisiin päättää keskuksen
hallintopäätöksellä, vastaavalla tavalla kuin
niistä on nykyisin päätetty työ- ja elinkeinokeskuksen hallintopäätöksellä.
Perustuslain 80 §:n 1 momentin mukaan
valtioneuvosto ja ministeriö voivat antaa asetuksia perustuslaissa tai muussa laissa säädetyn valtuuden nojalla. Perustuslakivaliokunnan vakiintuneessa käytännössä on esitetty
vaatimuksia sääntelyn täsmällisyydestä ja
tarkkarajaisuudesta (esim. PeVL 1/2004 vp).
Nämä vaatimukset on pyritty ottamaan huomioon lakiehdotuksiin sisältyvissä asetuksenantovaltuutta koskevissa säännöksissä.
Perustuslain 120 §:n mukaan Ahvenanmaan maakunnalla on itsehallinto sen mukaan kuin Ahvenanmaan itsehallintolaissa
erikseen säädetään. Perustuslain 75 §:n 1
momentin mukaan Ahvenanmaan itsehallintolain säätämisjärjestyksestä on voimassa,
mitä siitä mainitussa laissa erikseen säädetään. Itsehallintolain 69 §:n mukaan itsehallintolakia voidaan muuttaa vain eduskunnan
ja maakuntapäivien yhtäpitävin päätöksin.
Ehdotetussa laissa aluehallintovirastoista
säädettäisiin, että Ahvenanmaan maakunnassa olisi laissa tarkoitettuna valtionhallinnon
viranomaisena nykyisen lääninhallituksen sijasta Ahvenanmaan valtionvirasto, jota johtaa maaherra. Tämän johdosta Ahvenanmaan
itsehallintolain 39 §:ään tullaan tekemään ainoastaan viraston nimen muuttumisesta aiheutuva tekninen muutos. Koska uudistuksella ei ole vaikutusta Ahvenanmaan itsehallinnolliseen asemaan, ei muutos ole merkityksellinen perustuslain kannalta.

89

Kielelliset oikeudet
Aluehallinnon uudistuksen yhteydessä on
tarkoitus muuttaa myös nykyisiä aluejakoja.
Perustuslain 122 §:n mukaan hallintoa järjestettäessä tulee pyrkiä yhteensopiviin aluejakoihin, joissa turvataan suomen- ja ruotsinkielisen väestön mahdollisuudet saada palveluja omalla kielellään samanlaisten perusteiden mukaan. Pykälän yksityiskohtaisten perustelujen mukaan kielellisen jaotuksen osalta on luovuttu aikaisemmasta pyrkimyksestä
yksikielisiin hallintoalueisiin. Tärkeää sen sijaan on, että hallintoa järjestettäessä otetaan
huomioon perustuslain 17 §:ssä tarkoitetut
kielelliset perusoikeudet sekä turvataan suomen- ja ruotsinkielisen väestön mahdollisuudet saada palveluja omalla kielellään. Säännöksessä korostetaan kielellisen yhdenvertaisuuden vaatimusta edellyttämällä näiden
mahdollisuuksien turvaamista samanlaisten
perusteiden mukaan. Perustuslain 17 §:n 2
momentin mukaan jokaisella on oikeus käyttää tuomioistuimessa ja muussa viranomaisessa asiassaan omaa kieltään, joko suomea
tai ruotsia, sekä saada toimituskirjansa tällä
kielellä. Julkisen vallan on huolehdittava
maan suomen- tai ruotsinkielisen väestön sivistyksellisistä ja yhteiskunnallisista tarpeista
samanlaisten perusteiden mukaan.
Perustuslain 17 §:n 3 momentissa ja 121
§:n 4 momentissa turvataan saamelaisten oikeudet omaan kieleen ja kulttuuriin sekä
kulttuuri- itsehallintoon kotiseutualueella.
Esitys ei aiheuta muutoksia olemassa olevien
valtion aluehallinnon palvelujen sisältöön
saamelaisten kotiseutualueella.
Ehdotettuihin lakeihin aluehallintovirastoista ja elinkeino-, liikenne- ja ympäristökeskuksista sisältyy asetuksenantovaltuutta
koskevat säännökset, joiden mukaan aluehallintovirastojen sekä elinkeino-, liikenne- ja
ympäristökeskusten toimialueista ja toimipaikoista säädettäisiin valtioneuvoston asetuksella. Muutokset viranomaisten toimialueissa saattavat vaikuttaa viranomaisen kielelliseen asemaan. Näin myös edellä mainitut
valtuutussäännökset voivat vaikuttaa välillisesti perustuslain säännöksissä turvattujen
kielellisten oikeuksien toteutumiseen. Toimialuejakojen mahdolliset vaikutukset viranomaisten kielelliseen asemaan ja jakojen

90

HE 59/2009 vp

suhde väestön kielellisten oikeuksien toteutumiseen tulevat kuitenkin tarkemmin arvioitaviksi valtioneuvostossa edellä mainittujen
asetusten antamisen yhteydessä, jolloin on
huolehdittava siitä, että perustuslain 17 §:n ja
122 §:n velvoitteet tulevat otetuksi huomioon. Perustuslakivaliokunta on käytännössään korostanut sitä, että viranomaisten toimialueita ja toimipaikkoja järjestettäessä
huolehditaan asianomaisen viranomaisen tarjoamien palvelujen saatavuudesta sekä perustuslain 17 §:ssä turvattujen kielellisten oikeuksien toteutumisesta (PeVL 29/2006, PeVL
42/2006). Tämän vuoksi mahdollisuudesta
aluehallintovirastojen ja elinkeino-, liikenneja ympäristökeskusten toimialueiden laajentamiseen ja laajentamisen edellytyksistä ehdotetaan säädettäväksi lain tasolla.
Ehdotettuihin uusia valtion aluehallinnon
viranomaisia koskeviin lakeihin sisältyy eräitä erityissäännöksiä, jotka edistävät kielellisten oikeuksien toteutumista. Kuten edellä on
todettu, lakiehdotusten mukaan aluehallintoviraston tai elinkeino-, liikenne- ja ympäristökeskuksen toimialueen laajentamisen eräänä perusteena voisi olla, että laajentamisella
voidaan edistää alueen suomen- ja ruotsinkielisen sekä saamelaisten kotiseutualueella
saamenkielisen vähemmistön kielellisten oikeuksien toteutumista. Lisäksi aluehallintovirastoilla sekä elinkeino-, liikenne- ja ympäristökeskuksilla voisi olla niiden toimialaan
kuuluvien tehtävien hoitamiseksi erillinen
alueen suomen ja ruotsin tai saamelaisten kotiseutualueella saamenkielistä vähemmistöä
palveleva yksikkö. Edellä mainituilla säännöksillä pyritään turvaamaan kielellisten oikeuksien toteutumista sekä kieliryhmien tasapuolista kohtelua aluehallinnon viranomaisten toiminnassa.
Maakunnan liittojen tehtävät ja yhteistoiminta
Esitykseen sisältyy alueiden kehittämislakia koskeva muutosehdotus, jonka mukaan
maakunnan liitoille ehdotetaan siirrettäväksi
valtionhallinnosta eräitä tehtäviä. Maakunnan
liitot vastaisivat ensinnäkin niin sanotuista
yhteensovittamistehtävistä, joilla esityksessä
tarkoitettaisiin koulutusta, liikennejärjestelmiä sekä luonnonvaroja ja ympäristöä kos-

kevien suunnitteluprosessien käynnistämistä
ja niihin liittyvän yhteistyön johtamista sekä
suunnittelun yhteensovittamista maakunnan
suunnittelun kanssa. Toiseksi esityksessä ehdotetaan laajennettavaksi maakunnan liittojen aluekehityksen edistämistehtäviä. Maakunnan liitot laatisivat opetus- ja kulttuuritoimen rahoituksesta annetussa laissa tarkoitetun kuntien ja muiden koulutuksen järjestäjien hanke-esitysten kiireellisyysjärjestyksen,
edistäisivät julkisen hallinnon yhteispalvelusta annetussa laissa tarkoitettua yhteispalvelua
alueellaan sekä asettaisivat taiteen edistämisen järjestelystä annetussa laissa tarkoitetut
alueelliset taidetoimikunnat ja liikuntalaissa
tarkoitetut alueelliset liikuntaneuvostot.
Lisäksi esitykseen sisältyy alueiden kehittämislakia koskeva muutosehdotus, jonka
mukaan maakuntien yhteistoiminnan järjestämiseksi maa ehdotetaan jaettavaksi maakuntien yhteistoiminta-alueisiin, joissa on
tarkoitus hoitaa tehtäviä, joilla on ylimaakunnallinen luonne. Esitykseen sisältyvät
myös säännösehdotukset yhteistoiminnassa
hoidettavista tehtävistä, päätöksenteon järjestämisestä yhteistoiminta-alueilla, yhteistoimintaelimestä ja sen valitsemisesta, yhteistoiminnasta sopimisesta ja siihen velvoittamisesta.
Perustuslain 121 § käsittelee kunnallista ja
muuta alueellista itsehallintoa. Pykälän 1
momentin mukaan Suomi jakautuu kuntiin,
joiden hallinnon tulee perustua kunnan asukkaiden itsehallintoon. Kuntien hallinnon yleisistä perusteista ja kunnille annettavista tehtävistä säädetään pykälän 2 momentin mukaan lailla. Pykälän 4 momentin mukaan itsehallinnosta kuntia suuremmilla hallintoalueilla säädetään niin ikään lailla.
Voimassa olevan alueiden kehittämislain 4
§:n 2 momentin mukaan maakunnan liitto on
kuntayhtymä, jossa alueen kuntien on oltava
jäsenenä. Esitykseen sisältyy alueiden kehittämislain 7 §:ää koskeva muutosehdotus,
jonka mukaan kunnallisille toimielimille maakunnan liitoille siirrettäisiin edellä mainittuja aluetason tehtäviä valtionhallinnosta.
Koska tehtävien siirto valtiolta maakunnan
liitoille tapahtuu laintasoisin säännöksin, on
esitys tältä osin perustuslain 121 §:n 2 momentissa tarkoitetun lakivarauksen mukainen.

HE 59/2009 vp
Yhteistoiminnassa hoidettaisiin esityksen
mukaan alueiden kehittämislaissa tarkoitettuja maakunnan liitoille kuuluvien tehtäviä,
joilla on ylimaakunnallinen luonne. Kysymys
ei siis olisi tehtävien siirrosta kuntatasolta
maakuntatasolle. Päätösvaltaa näissä asioissa
käyttäisi maakunnan liittojen yhteistoimintaelin tai päätökset tehtäisiin maakunnan liittojen yhtäpitävin päätöksin. Jos maakunnan
liittojen jäsenkunnat eivät pääsisi sopimukseen yhteistoiminnan järjestämisestä, voisi
valtioneuvosto esityksen mukaan velvoittaa
maakunnan liitot ja niiden jäsenkunnat aloittamaan yhteistoimintaa koskevat neuvottelut.
Maakuntien yhteistoiminnassa on siis kysymys uudesta kuntien lakisääteisestä ja pakollisesta yhteistoimintamuodosta. Kuntien erilaisista yhteistoimintavelvoitteista voidaan
säätää lailla. Perustuslakivaliokunnan käytännössä on pidetty mahdollisena säätää tavallisella lailla pakkokuntayhtymistä ja vastaavista kuntien yhteistoimintaelimistä (PeV
31/1996, 32/2001 ja 65/2002). Tässä yhteydessä valiokunta on kuitenkin kiinnittänyt
huomiota esimerkiksi yhteistoimintatehtävien
ylikunnalliseen luonteeseen, hallinnon tarkoituksenmukaiseen järjestämiseen niitä hoidettaessa sekä siihen, ettei noudatettava päätöksentekojärjestelmä anna yksittäiselle kunnalle yksipuolisen määräämisvallan mahdollistamaa asemaa (PeVL 32/2001). Merkitystä
on annettu myös sille, onko järjestely supistanut oleellisesti yhteistoimintaan velvollisten kuntien yleistä toimialaa (PeVL
11/1984).
Yhteistoimintaelimen tai maakunnan liittojen yhtäpitävin päätöksin tehtävän päätöksenteon piiriin kuuluisi vain alueiden kehittämislaissa tarkoitettuja asioita sekä niitä alueiden
kehittämiseen ja maakunnan suunnitteluun
liittyviä tehtäviä, joista jäsenkunnat olisivat
yksimielisesti sopineet. Näillä tehtävillä on
siis aina kuntatasoa laajempi alueellinen ja
ylimaakunnallinen sisältö ja vaikutukset, joten niiden hoitaminen on tarkoituksenmukaista järjestää maakunnan liittojen jäsenkuntien yhteistoiminnan kautta. Tämän tehtävien
sisältöä koskevan rajauksen johdosta ehdotettu järjestely ei myöskään supistaisi yhteistoimintaan osallistuvien kuntien yleistä toimialaa. Esityksen mukaan yhteistoimintaelimen asettaisivat maakunnan liittojen valtuus-

91

tot, jos jäsenkunnat ovat sopineet asiasta yhteistoimintasopimuksessa. Jos asiasta ei olisi
sovittu, jäsenkunnat asettaisivat yhteisen
toimielimen käyttäen samaa menettelyä, jolla
jäsenkunnat valitsevat edustajansa maakunnan liittojen valtuustoihin. Näin ollen esitys
ei anna yksittäiselle jäsenkunnalle yksipuolisen määräämisvallan mahdollistamaa asemaa. Näiden seikkojen johdosta esitys on tältä osin perustuslain 121 §:n ja perustuslakivaliokunnan sen tukinnasta tekemien linjausten ja kannanottojen mukainen.
Jos maakunnan liitot ja niiden jäsenkunnat
eivät pääsisi sopimuksen yhteistoiminnasta,
voisi valtioneuvosto esityksen mukaan velvoittaa tietyn alueen maakunnan liitot ja niiden jäsenkunnat aloittamaan yhteistoimintaa
koskevat neuvottelut ja samalla määrätä yhteistoiminnan käynnistämiseksi välttämättömistä asioista. Valtioneuvoston määräys olisi
voimassa siihen saakka, kunnes maakunnan
liittojen jäsenkunnat olisivat sopineet yhteistoiminnasta. Eräs tällainen yhteistoiminnan
käynnistämiseksi välttämätön asia on muun
muassa yhteistoiminta-aluejako.
Kunnallisten viranomaisten itsenäisyys
suhteessa valtion viranomaisiin kuuluu kunnallisen itsehallinnon keskeisiin piirteisiin.
Valtion viranomaisilla ei ole puhtaasti hallinto-organisatorisiin seikkoihin perustuvaa ohjaus- ja valvontavaltaa kunnallisiin viranomaisiin nähden. Tällaisen ohjaus- ja valvontavallan tulee lähtökohtaisesti perustua lakiin
ja sen kohteen tulee olla riittävän rajattu. Perustuslaki sallii kuitenkin, että tavallisella
lailla säädetty valtion viranomaisen ohjaus ja
valvonta suhteessa kunnalliseen viranomaiseen on lakisääteisissä tehtävissä laajempi
kuin kunnan yleiseen toimialaan kuuluvissa
tehtävissä. Tässä esityksessä on kysymys ensiksi mainituista tehtävistä.
Perustuslakivaliokunta on pelastustoimen
alueiden muodostamisesta annetun lain käsittelyn yhteydessä (PeVL 32/2001) katsonut,
että valtioneuvoston toimivalta määrätä pelastustoimen aluejaosta ei ole valtiosääntöoikeudellisesti ongelmallinen. Näin ollen on
maakunnan liittojen yhteistoiminta-aluejako
tulkittava niin ikään valtiosääntöoikeudellisesti ongelmattomaksi.
Valtioneuvoston toimivalta velvoittaa
maakunnan liitot ja niiden jäsenkunnat aloit-

92

HE 59/2009 vp

tamaan yhteistoimintaa koskevat neuvottelut
ja määrätä yhteistoiminnan käynnistämiseksi
välttämättömistä asioista ei kaventaisi merkittävästi kunnallista itsehallintoa, koska esityksen mukaan kuntien sopimisvalta ei korvautuisi kokonaisuudessaan valtioneuvoston
asettamilla ehdoilla, vaan kunnat voisivat sopia yhteistoiminnan järjestämisen keskeisestä
sisällöstä itsenäisesti. Lisäksi on erityisesti
otettava huomioon, että valtioneuvoston toimivalta koskisi vain yhteistoiminnan käynnistämiseksi välttämättömiä asioita. Valtioneuvoston toimivaltaa rajoittaisivat myös ehdotetun lain muut yhteistoimintaa koskevat
säännökset sekä hallinnon yleiset oikeusperiaatteet. Asiaan vaikuttaa myös se seikka, että

valtioneuvoston päätöstä koskevaa muutoksenhakua ei ole esityksessä ehdotettu rajoitettavaksi. Näiden seikkojen johdosta esitys ei
ole tältä osin perustuslaissa taatun kunnallisen itsehallinnon vastainen.
Edellä mainitun johdosta katsotaan, että lakiehdotukset voidaan säätää tavallisessa lainsäätämisjärjestyksessä. Koska esitykseen liittyy kuitenkin eräitä perustuslain kannalta
merkityksellisiä seikkoja, esityksestä ehdotetaan pyydettäväksi perustuslakivaliokunnan
lausunto.
Edellä esitetyn perusteella annetaan Eduskunnan hyväksyttäviksi seuraavat lakiehdotukset:

HE 59/2009 vp

93
Lakiehdotukset

1.
Laki
aluehallintovirastoista

Eduskunnan päätöksen mukaisesti säädetään:
1 luku

4§

Yleiset säännökset

Aluehallintovirastojen toimiala ja tehtävät

1§

Aluehallintovirastot hoitavat niille erikseen
säädettyjä tehtäviä seuraavilla toimialoilla:
1) sosiaali- ja terveydenhuolto;
2) ympäristöterveydenhuolto;
3) koulutus- ja muu sivistystoimi;
4) oikeusturvan edistäminen ja toteuttaminen;
5) ympäristönsuojelu- ja vesilainsäädännön
alaan kuuluvat lupa- ja muut hakemusasiat;
6) pelastustoimi;
7) työsuojelun valvonta ja kehittäminen,
työssä käytettävien tuotteiden tuotevalvonta
sekä työsuojelulainsäädännön noudattamisen
valvonta työsuojeluviranomaisena;
8) kuluttaja- ja kilpailuhallinto.
Aluehallintoviraston tehtävänä on lisäksi:
1) peruspalvelujen alueellisen saatavuuden
arviointi;
2) maistraattien ohjaus, valvonta ja kehittäminen;
3) varautumisen yhteensovittaminen alueella ja siihen liittyvän yhteistoiminnan järjestäminen, valmiussuunnittelun yhteensovittaminen, alueellisten maanpuolustuskurssien
järjestäminen, kuntien valmiussuunnittelun
tukeminen, valmiusharjoitusten järjestäminen
sekä alue- ja paikallishallinnon turvallisuussuunnittelun edistäminen;
4) viranomaisten johtaessa turvallisuuteen
liittyviä tilanteita alueella tukea toimivaltaisia viranomaisia ja tarvittaessa sovittaa yhteen toimintaa niiden kesken;

Lain soveltamisala
Tässä laissa säädetään aluehallintovirastoista. Muista valtion aluehallinnon tehtäviä
hoitavista viranomaisista säädetään erikseen.
2§
Aluehallintovirastojen toiminta-ajatus
Aluehallintovirastot edistävät alueellista
yhdenvertaisuutta hoitamalla lainsäädännön
toimeenpano-, ohjaus- ja valvontatehtäviä
alueilla.
3§
Suhde muuhun lainsäädäntöön
Aluehallintovirastojen toiminnan ja tehtävien järjestämiseen sovelletaan, jollei tässä
laissa toisin säädetä, työsuojeluhallinnosta
annettua lakia (16/1993), ympäristönsuojeluja vesiasioiden käsittelystä aluehallintovirastossa annettua lakia ( / ), poliisin hallinnosta
annettua lakia (110/1992) ja pelastuslakia
(468/2003).

HE 59/2009 vp

94

5) poliisitoimen alueellinen viranomaisyhteistyö sekä varautumisen ja valmiussuunnittelun yhteensovittaminen poliisitointa koskien.
Aluehallintovirastolla voi olla myös muita
erikseen säädettyjä tehtäviä.
Edellä 2 momentin 1 kohdassa tarkoitetusta
peruspalvelujen alueellisen saatavuuden arviointimenettelystä voidaan säätää valtiovarainministeriön asetuksella.
5§
Aluehallintovirastojen organisointi
Aluehallintovirastojen lukumäärästä, toimialueista, nimistä ja toimipaikoista säädetään valtioneuvoston asetuksella.
Aluehallintovirasto jakautuu sille kuuluvien tehtävien hoitamista varten vastuualueisiin. Viraston vastuualueista säädetään valtioneuvoston asetuksella.
Aluehallintoviraston työsuojelun tehtäviä
hoitava vastuualue on riippumaton valvontatehtävää hoitaessaan. Vastuualueen toiminta
on järjestettävä siten, että riippumattomuus ja
puolueettomuus työsuojelun valvontatehtävässä on turvattu. Vastuualueelle ei saa antaa
sellaisia muita tehtäviä, jotka voivat vaarantaa työsuojelun valvontatehtävien asianmukaisen hoitamisen tai riippumattomuuden.
Aluehallintoviraston ympäristölupa-asioita
hoitava vastuualue on lupa- ja muita hakemusasioita hoitaessaan sekä viraston kilpailuasioita hoitava vastuualue kilpailuasioita
hoitaessaan riippumaton. Näiden vastuualueiden toiminta on järjestettävä siten, että
riippumattomuus ja puolueettomuus edellä
mainituissa tehtävissä on turvattu. Viraston
ympäristölupa-asioita hoitavalle vastuualueelle ei saa antaa sellaisia muita tehtäviä, jotka voivat vaarantaa lupa- ja muiden hakemusasioiden käsittelyn riippumattomuuden.
6§
Aluehallintovirastojen toimivalta sekä toimialueet ja niiden laajentaminen
Aluehallintovirasto huolehtii sille säädettyjen tehtävien hoitamisesta toimialueellaan ja
käyttää sille kuuluvaa toimivaltaa siten kuin

siitä tässä tai muussa laissa säädetään. Aluehallintovirasto voi kuitenkin hoitaa tehtäviä
myös useamman kuin yhden viraston toimialueella, jos toimialueen laajentamisella voidaan tehostaa virastojen toimintaa ja valtion
henkilöstö- ja muiden voimavarojen käyttöä,
parantaa palvelujen saatavuutta, edistää alueen suomen- ja ruotsinkielisen sekä saamelaiskäräjistä annetussa laissa (974/1995) tarkoitetulla saamelaisten kotiseutualueella
saamenkielisen vähemmistön kielellisten oikeuksien toteutumista tai turvata tehtävissä
tarvittavan erityisasiantuntemuksen saatavuus taikka toimialueen laajentaminen on
tarkoituksenmukainen muun vastaavan syyn
vuoksi. Vastuualueiden sijoittumisesta aluehallintovirastoihin ja virastojen toimialueen
laajentamisesta säädetään valtioneuvoston
asetuksella.
Toimialueen laajentamisesta poliisitoimen
tehtävissä säädetään sisäasiainministeriön
asetuksella, työsuojelun tehtävissä sosiaalija terveysministeriön asetuksella ja ympäristölupa-asioiden tehtävissä ympäristöministeriön asetuksella.
2 luku
Aluehallintovirastojen ohjaus ja johtaminen
7§
Yleishallinnollinen ohjaus
Aluehallintovirastojen yleishallinnollinen
ohjaus kuuluu valtiovarainministeriölle.
8§
Strateginen suunnittelu ja ohjaus
Aluehallintovirastojen toimintaa koskevien
yleisten tavoitteiden saavuttamiseksi sekä
alueiden näkemysten huomioonottamiseksi
laaditaan virastoille niiden toiminnan yleistä
suunnittelua, ohjausta ja järjestämistä varten
yhteinen strategia-asiakirja (strateginen
suunnittelu) ja jokaiselle virastolle erilliset
strategiset tulostavoiteasiakirjat (strateginen
ohjaus). Strategia-asiakirja ja strategiset tu-

HE 59/2009 vp
lostavoiteasiakirjat laaditaan hallituksen toimikaudeksi ja niiden sisältö tarkistetaan tarvittaessa vuosittain.
Valtiovarainministeriö laatii yhdessä 10
§:ssä mainittujen ministeriöiden tai keskushallinnon virastojen sekä yhteistyössä
aluehallintovirastojen ja tarvittavin osin
maakunnan liittojen kanssa strategiaasiakirjan ja strategiset tulostavoiteasiakirjat
aluehallintovirastoille.
Jos
strategiaasiakirjan sisällöstä ei saavuteta yksimielisyyttä ministeriöiden kesken, ratkaisee asian
valtioneuvosto.
Aluehallintovirastojen toiminnan strategisen suunnittelun ja ohjauksen sisällöstä ja
menettelytavoista voidaan antaa tarkempia
säännöksiä valtioneuvoston asetuksella.

9§
Strategisen suunnittelun ja ohjauksen järjestäminen eräissä tapauksissa
Aluehallintovirastojen strategia-asiakirjassa
on omat osuudet poliisitoimen, työsuojelun ja
ympäristölupa-asioita koskevien tehtävien
suunnittelua ja ohjausta varten. Poliisitoimen
osuus strategia-asiakirjassa sisältää strategisia linjauksia poliisitoimen tehtäviä hoitavalle vastuualueelle kuuluvasta viranomaisyhteistyöstä sekä poliisin varautumisen ja valmiussuunnittelun
yhteensovittamisesta.
Aluehallintovirastojen poliisitoimen ja työsuojelun tehtävien ohjausta varten ei laadita
strategisia tulostavoiteasiakirjoja.
Aluehallintovirastojen työsuojelun tehtäviä
koskevan strategisen suunnittelun ja ohjauksen sisällöstä ja menettelytavoista voidaan
antaa tarkempia säännöksiä sosiaali- ja terveysministeriön sekä ympäristölupa-asioita
koskevan strategisen suunnittelun ja ohjauksen sisällöstä ja menettelytavoista ympäristöministeriön asetuksella. Aluehallintovirastojen poliisitoimen tehtäviä koskevan suunnittelun ja ohjauksen sisällöstä ja menettelytavoista säädetään muutoin poliisin hallinnosta annetussa laissa.

95
10 §
Toiminnallinen ohjaus

Aluehallintovirastojen toimintaa ohjaavat
omilla toimialoillaan oikeusministeriö, sisäasiainministeriö, valtiovarainministeriö, sosiaali- ja terveysministeriö, opetusministeriö,
maa- ja metsätalousministeriö, työ- ja elinkeinoministeriö, ympäristöministeriö sekä
poliisihallitus tai keskushallinnon virasto,
jonka tehtäväksi ohjaus on erikseen säädetty
tai määrätty (toiminnallinen ohjaus). Valtiovarainministeriö huolehtii viraston yhteisiä
toimintoja ja muita viraston yhtenäisen toiminnan kannalta tarpeellisia toimenpiteitä
koskevasta toiminnallisesta ohjauksesta.
Aluehallintovirastojen toiminnallisten tavoitteiden saavuttamiseksi laaditaan 1 momentissa tarkoitetun ministeriön tai keskushallinnon viraston johdolla tarvittaessa viraston toiminnan ja tehtävien ohjausta ja järjestämistä varten toiminnallinen tulostavoiteasiakirja.
Aluehallintovirastojen toiminnallisen ohjauksen menettelytavoista voidaan säätää valtioneuvoston asetuksella.

11 §
Johtaminen
Aluehallintovirastoa johtaa viraston johtaja. Viraston johtaja vastaa viraston toiminnan
tuloksellisuudesta ja viraston yhteisten tulostavoitteiden saavuttamisesta.
Aluehallintoviraston vastuualuetta johtaa
vastuualueen päällikkö. Vastuualueen päällikkö vastaa vastuualueen toiminnan tuloksellisuudesta ja tulostavoitteiden saavuttamisesta. Poliisitoimen tehtäviä hoitavan vastuualueen päällikön tehtävistä ja vastuista päättää Poliisihallitus.
Aluehallintovirastolla on johtoryhmä, joka
huolehtii viraston toimintojen yhteensovittamisesta. Johtoryhmän puheenjohtajana toimii
viraston johtaja. Johtoryhmän muusta kokoonpanosta määrätään viraston työjärjestyksessä. Poliisitoimen edustaja osallistuu johto-

HE 59/2009 vp

96

ryhmän työhön silloin, kun johtoryhmässä
käsitellään poliisitoimen asioita tai sisäisen
turvallisuuden viranomaisyhteistyötä. Poliisihallitus päättää poliisitoimen edustajasta
aluehallintoviraston johtoryhmässä.

henkilöstön tehtävistä ja työskentelypaikkakunnista. Vastuualueen työjärjestyksestä
päättää vastuualueen päällikkö. Poliisitoimen
tehtäviä hoitavan vastuualueen työjärjestyksestä päättää Poliisihallitus.

12 §

14 §

Asioiden ratkaisuvalta

Virkojen täyttäminen

Aluehallintoviraston johtaja ratkaisee viraston toimivaltaan kuuluvat asiat, jollei niitä
ole säädetty tai työjärjestyksessä määrätty viraston muun virkamiehen ratkaistaviksi. Poliisitoimen, työsuojelun, ympäristölupaasioiden ja pelastustoimen tehtäviä hoitavan
vastuualueen toimivaltaan kuuluvat asiat ratkaisee kuitenkin asianomaisen vastuualueen
päällikkö, jollei niitä ole säädetty tai vastuualueen työjärjestyksessä määrätty vastuualueen muun virkamiehen ratkaistaviksi taikka
jollei päätöksenteosta ole toisin säädetty.
Aluehallintoviraston johtaja voi ottaa ratkaistavakseen asian, jonka viraston virkamies
työjärjestyksen mukaan saa ratkaista. Viraston johtaja ei kuitenkaan voi ottaa ratkaistavakseen asiaa, joka kuuluu viraston poliisitoimen, työsuojelun tai ympäristölupaasioiden tehtäviä hoitavan vastuualueen toimivaltaan tai joka kuuluu pelastustoimen tehtäviä hoitavan vastuualueen toimivaltaan ja
koskee pelastuslaissa tarkoitettuja asioita.

13 §

Valtioneuvosto nimittää aluehallintoviraston johtajan määräajaksi valtiovarainministeriön esityksestä. Aluehallintoviraston vastuualueiden päälliköt, lukuun ottamatta poliisitoimen ja työsuojelun tehtäviä hoitavien vastuualueiden päällikköjä, nimitetään määräajaksi. Päällikön nimittää vastuualueen toiminnallisesta ohjauksesta päävastuussa oleva
ministeriö tai se keskushallinnon virasto,
jonka tehtäväksi ohjaus on erikseen säädetty.
Nimittävän ministeriön tai keskushallinnon
viraston tulee kuulla muita vastuualueen toiminnalliseen ohjaukseen osallistuvia ministeriöitä tai keskushallinnon virastoja sekä aluehallintovirastoa ennen päätöksentekoa.
Aluehallintoviraston työsuojelun, ympäristölupa-asioiden sekä pelastustoimen ja varautumisen tehtäviä hoitavien vastuualueiden
päälliköt nimittävät vastuualueidensa henkilöstön. Poliisihallitus nimittää poliisitoimen
tehtäviä hoitavan vastuualueen henkilöstön.
Viraston muun henkilöstön nimittää viraston
johtaja, jollei viraston työjärjestyksessä toisin
määrätä.
Aluehallintoviraston virkojen kelpoisuusvaatimuksista säädetään valtioneuvoston asetuksella.

Aluehallintovirastojen työjärjestys
Aluehallintoviraston hallinnon ja toimintojen järjestämisestä sekä asioiden valmistelusta ja ratkaisemisesta, lukuun ottamatta poliisitoimen, ympäristölupa-asioiden ja työsuojelun tehtäviä hoitavia vastuualueita, määrätään viraston työjärjestyksessä. Aluehallintoviraston työjärjestyksestä päättää viraston
johtaja.
Aluehallintoviraston vastuualueella voi
tarvittaessa olla työjärjestys. Työjärjestyksessä voidaan antaa tarkempia määräyksiä vastuualueen toimintojen järjestämisestä sekä

3 luku
Erinäiset säännökset
15 §
Asioiden ratkaiseminen eräissä tapauksissa
Jos aluehallintovirasto on esteellinen käsittelemään sen toimialaan kuuluvan asian, vi-

HE 59/2009 vp
raston on pyydettävä toiminnallisesta ohjauksesta vastaavaa ministeriötä määräämään toinen aluehallintovirasto käsittelemään asia.
Ministeriön päätökseen ei saa hakea muutosta valittamalla.

97

Kielivähemmistön palveluyksikön perustamisesta, tehtävistä, nimestä, toimialueesta
ja toimipaikasta sekä henkilöstön kelpoisuusvaatimuksista säädetään valtioneuvoston
asetuksella.
19 §

16 §
Valtion aluehallinto Ahvenanmaan maakunnassa
Ahvenanmaan maakunnassa on tässä laissa
tarkoitettuna valtionhallinnon viranomaisena
Ahvenanmaan valtionvirasto, jota johtaa
maaherra. Virasto hoitaa sellaisia tämän lain
4 §:ssä tarkoitettuja tehtäviä, jotka Ahvenanmaan itsehallintolain (1144/1991) mukaan kuuluvat valtakunnan toimivaltaan.
Viraston tehtävistä on muutoin voimassa,
mitä niistä erikseen säädetään.
Ahvenanmaan valtionviraston johtajana toimivasta maaherrasta säädetään Ahvenanmaan itsehallintolaissa.
17 §
Yhteistyö elinkeino-, liikenne- ja ympäristökeskusten kanssa
Aluehallintovirastojen on valtion aluehallintoa koskevissa asioissa toimittava yhteistyössä toimialueensa elinkeino-, liikenne- ja
ympäristökeskusten kanssa.
18 §
Kielivähemmistön palveluyksikkö
Aluehallintovirastolla voi sen toimialaan
kuuluvien tehtävien hoitamiseksi olla erillinen alueen suomen- tai ruotsinkielistä taikka
saamelaiskäräjistä annetussa laissa tarkoitetulla saamelaisten kotiseutualueella saamenkielistä vähemmistöä palveleva yksikkö. Palveluyksikkö voidaan perustaa myös yhtä
useamman aluehallintoviraston yhteiseksi
yksiköksi.

Virka-apu
Aluehallintoviraston velvollisuudesta antaa
muille viranomaisille virka-apua säädetään
erikseen. Aluehallintovirastolla on oikeus
saada virka-apua muilta viranomaisilta.
20 §
Pakkokeinot
Aluehallintovirasto voi sakon uhalla, teettämisuhalla tai keskeyttämisuhalla velvoittaa
asianomaisen noudattamaan käskyä tai kieltoa, jonka aluehallintovirasto tai siltä pakkokeinoasiassa virka-apua pyytävä muu viranomainen on toimivaltansa mukaisesti antanut. Aluehallintoviraston muusta pakkokeinoja koskevasta toimivallasta säädetään erikseen.
Työsuojelun valvontaan ja ympäristölupaasioita käsittelevän vastuualueen tehtäviin
liittyvistä pakkokeinoista, toimivallasta ja
menettelyistä säädetään erikseen.
21 §
Valtion edustaminen
Aluehallintovirasto kantaa ja vastaa valtion
puolesta sekä valvoo tuomioistuimissa ja viranomaisissa valtion etua ja oikeutta kaikissa
toimialaansa kuuluvissa asioissa sekä sellaisissa asioissa, joissa toimivaltaista viranomaista ei ole laissa erikseen määrätty, lukuun ottamatta asioita, joista säädetään 4 §:n
1 momentin 5 kohdassa, jollei toiminnallisesta ohjauksesta vastaavan ministeriön tai keskushallinnon viraston edustaja sitä tee.
Jos aluehallintoviraston toimivaltaan kuuluvan asian vaikutukset koskevat merkittävästi kahden tai useamman viraston toimialuetta, toiminnallisesta ohjauksesta vastaava

HE 59/2009 vp

98

ministeriö päättää, mikä virasto toimii valtion
edustajana asiassa. Ministeriön päätökseen ei
saa valittamalla hakea muutosta.

22 §
Suoritteiden maksullisuus
Aluehallintoviraston suoritteiden maksullisuudesta ja maksujen suuruudesta on voimassa, mitä valtion maksuperustelaissa
(150/1992) säädetään.
Aluehallintoviraston suoritteiden maksuista
säädetään valtioneuvoston asetuksella.

23 §
Muutoksenhaku
Aluehallintoviraston antamaan päätökseen
haetaan muutosta valittamalla siten kuin hallintolainkäyttölaissa (586/1996) säädetään,
jollei muutoksenhausta säädetä muualla lainsäädännössä toisin.
24 §
Voimaantulo
Tämän lain voimaantulosta säädetään lailla.

HE 59/2009 vp

99

2.
Laki
elinkeino-, liikenne- ja ympäristökeskuksista

Eduskunnan päätöksen mukaisesti säädetään:
1 luku
Yleiset säännökset
1§
Lain soveltamisala
Tässä laissa säädetään elinkeino-, liikenneja ympäristökeskuksista sekä niiden alaisista
työ- ja elinkeinotoimistoista. Muista valtion
alue- ja paikallishallinnon tehtäviä hoitavista
viranomaisista säädetään erikseen.
2§
Elinkeino-, liikenne- ja ympäristökeskusten
toiminta-ajatus
Elinkeino-, liikenne- ja ympäristökeskukset
edistävät alueellista kehittämistä hoitamalla
valtionhallinnon toimeenpano- ja kehittämistehtäviä alueilla.
3§
Elinkeino-, liikenne- ja ympäristökeskusten
toimiala ja tehtävät
Elinkeino-, liikenne- ja ympäristökeskukset
hoitavat niille erikseen säädettyjä tehtäviä
seuraavilla toimialoilla:
1) yrittäjyyden ja elinkeinotoiminnan edistäminen;
2) innovaatiot ja kansainvälistyvä liiketoiminta;

3) työmarkkinoiden toimivuus, työvoiman
saatavuus ja työllisyys;
4) koulutus ja osaaminen;
5) kirjasto-, liikunta- ja nuorisotoimi;
6) maahanmuutto, kotouttaminen ja hyvät
etniset suhteet;
7) maatilatalous, kalatalous, maaseudun
kehittäminen, eläintunnistusjärjestelmä sekä
maa- ja metsätalouden tuotantotarvikkeiden
turvallisuus ja kasvinterveys;
8) energia ja sen tuotanto;
9) liikennejärjestelmän toimivuus, liikenneturvallisuus, tie- ja liikenneolot, maanteiden
pito sekä julkisen liikenteen järjestäminen;
10) ympäristönsuojelu, alueiden käyttö, rakentamisen ohjaus, kulttuuriympäristön hoito, luonnon monimuotoisuuden suojelu ja
kestävä käyttö sekä vesivarojen käyttö ja hoito;
11) palkkaturva-asiat;
12) eräät edellä mainittuihin tehtäviin liittyvät rakennerahasto- ja aluekehitystehtävät.
Elinkeino-, liikenne- ja ympäristökeskusten
tehtävänä on lisäksi:
1) ohjata ja valvoa 3 luvussa tarkoitettuja
työ- ja elinkeinotoimistoja;
2) valmistella liikenteen sekä kirjasto-, liikunta- ja nuorisotoimen peruspalvelujen alueellisen saatavuuden arviointia;
3) valvoa yleistä etua ympäristö- ja vesiasioissa, tuottaa ja jakaa ympäristöä koskevaa tietoa sekä parantaa ympäristötietoutta,
ehkäistä ja torjua ympäristövahinkoja ja haittoja, huolehtia valtion vesitaloudellisista
luvista ja yksityisoikeudellisista sopimuksista
sekä huolehtia ympäristö-, vesihuolto- ja vesistötöiden toteuttamisesta.

HE 59/2009 vp

100

Elinkeino-, liikenne- ja ympäristökeskuksen muista tehtävistä säädetään erikseen.

tamisesta säädetään valtioneuvoston asetuksella.

4§

2 luku

Elinkeino-, liikenne- ja ympäristökeskusten
organisointi

Elinkeino-, liikenne- ja ympäristökeskusten ohjaus ja johtaminen

Elinkeino-, liikenne- ja ympäristökeskusten
lukumäärästä, toimialueista, nimistä ja toimipaikoista säädetään valtioneuvoston asetuksella.
Elinkeino-, liikenne- ja ympäristökeskus
jakautuu sille kuuluvien tehtävien hoitamista
varten vastuualueisiin. Keskuksen vastuualueista säädetään valtioneuvoston asetuksella.
Elinkeino-, liikenne- ja ympäristökeskuksen 3 §:n 1 momentin 10 kohdassa tarkoitettujen valvontatehtävien hoitaminen on järjestettävä siten, että asioiden käsittelyn puolueettomuus varmistetaan.
5§
Elinkeino-, liikenne- ja ympäristökeskusten
toimivalta sekä toimialueet ja niiden laajentaminen
Elinkeino-, liikenne- ja ympäristökeskus
huolehtii sille säädettyjen tehtävien hoitamisesta toimialueellaan ja käyttää sille kuuluvaa toimivaltaa siten kuin siitä tässä tai
muussa laissa säädetään. Elinkeino-, liikenne- ja ympäristökeskus voi kuitenkin hoitaa
tehtäviä myös useamman kuin yhden keskuksen toimialueella, jos toimialueen laajentamisella voidaan tehostaa keskusten toimintaa ja valtion henkilöstö- ja muiden voimavarojen käyttöä, parantaa palvelujen saatavuutta, edistää alueen suomen- ja ruotsinkielisen
sekä saamelaiskäräjistä annetussa laissa
(974/1995) tarkoitetulla saamelaisten kotiseutualueella saamenkielisen vähemmistön
kielellisten oikeuksien toteutumista tai turvata tehtävissä tarvittavan erityisasiantuntemuksen saatavuus taikka toimialueen laajentaminen on tarkoituksenmukainen muun vastaavan syyn vuoksi. Vastuualueiden sijoittumisesta elinkeino-, liikenne- ja ympäristökeskuksiin ja keskusten toimialueen laajen-

6§
Yleishallinnollinen ohjaus
Elinkeino-, liikenne- ja ympäristökeskusten
yleishallinnollinen ohjaus kuuluu työ- ja
elinkeinoministeriölle.
7§
Strateginen suunnittelu ja ohjaus
Elinkeino-, liikenne- ja ympäristökeskusten
toimintaa koskevien yleisten tavoitteiden
saavuttamiseksi sekä alueiden näkemysten
huomioonottamiseksi laaditaan keskuksille
niiden toiminnan yleistä suunnittelua, ohjausta ja järjestämistä varten yhteinen strategiaasiakirja (strateginen suunnittelu) ja jokaiselle keskukselle erilliset strategiset tulostavoiteasiakirjat (strateginen ohjaus). Strategiaasiakirja ja strategiset tulostavoiteasiakirjat
laaditaan hallituksen toimikaudeksi ja niiden
sisältö tarkistetaan tarvittaessa vuosittain.
Työ- ja elinkeinoministeriö laatii yhdessä 8
§:ssä mainittujen ministeriöiden tai keskushallinnon virastojen sekä yhteistyössä
elinkeino-, liikenne- ja ympäristökeskusten ja
maakunnan liittojen kanssa strategiaasiakirjan ja strategiset tulostavoiteasiakirjat
elinkeino-, liikenne- ja ympäristökeskuksille.
Jos strategia-asiakirjan sisällöstä ei saavuteta
yksimielisyyttä ministeriöiden kesken, ratkaisee asian valtioneuvosto.
Elinkeino-, liikenne- ja ympäristökeskusten
toiminnan strategisen suunnittelun ja ohjauksen sisällöstä ja menettelytavoista voidaan
antaa tarkempia säännöksiä valtioneuvoston
asetuksella.

HE 59/2009 vp
8§
Toiminnallinen ohjaus
Elinkeino-, liikenne- ja ympäristökeskusten
toimintaa ohjaavat omilla toimialoillaan sisäasiainministeriö, opetusministeriö, liikenneja viestintäministeriö, maa- ja metsätalousministeriö, työ- ja elinkeinoministeriö ja ympäristöministeriö tai keskushallinnon virasto,
jonka tehtäväksi ohjaus on erikseen säädetty
tai määrätty (toiminnallinen ohjaus). Työ- ja
elinkeinoministeriö huolehtii keskuksen yhteisiä toimintoja ja muita keskuksen yhtenäisen toiminnan kannalta tarpeellisia toimenpiteitä koskevasta toiminnallisesta ohjauksesta.
Elinkeino-, liikenne- ja ympäristökeskusten
toiminnallisten tavoitteiden saavuttamiseksi
laaditaan 1 momentissa tarkoitetun ministeriön tai keskusviraston johdolla tarvittaessa
keskuksen toiminnan ja tehtävien ohjausta ja
järjestämistä varten toiminnallinen tulostavoiteasiakirja.
Elinkeino-, liikenne- ja ympäristökeskusten
toiminnallisen ohjauksen menettelytavoista
voidaan säätää valtioneuvoston asetuksella.

101

metsäkeskuksista ja metsätalouden kehittämiskeskuksesta annetussa laissa (1474/1995)
tarkoitetun metsäkeskuksen johtaja osallistuu
asiantuntijajäsenenä johtoryhmän työhön silloin, kun johtoryhmässä käsitellään asioita,
jotka koskevat metsätaloutta. Johtoryhmän
muusta kokoonpanosta määrätään keskuksen
työjärjestyksessä.
10 §
Asioiden ratkaisuvalta
Elinkeino-, liikenne- ja ympäristökeskuksen johtaja ratkaisee keskuksen toimivaltaan
kuuluvat asiat, jollei niitä ole säädetty tai työjärjestyksessä määrätty keskuksen muun virkamiehen ratkaistaviksi.
Elinkeino-, liikenne- ja ympäristökeskuksen johtaja voi ottaa ratkaistavakseen asian,
joka koskee keskuksen yhteisiä toimintoja
sekä asian, joka koskee keskuksen yhteistä
rakennerahasto-ohjelmatyötä.
Keskuksen
johtaja ei voi kuitenkaan ottaa ratkaistavakseen asiaa, joka kuuluu keskuksen vastuualueen tehtäviin ja toimivaltaan.
11 §

9§

Elinkeino-, liikenne- ja ympäristökeskusten
työjärjestys

Johtaminen
Elinkeino-, liikenne- ja ympäristökeskusta
johtaa keskuksen johtaja, jona toimii keskuksen yhden vastuualueen päällikkö oman toimensa ohella. Keskuksen johtaja vastaa keskuksen toiminnan tuloksellisuudesta ja keskuksen yhteisten tulostavoitteiden saavuttamisesta. Valtioneuvosto määrää keskuksen
johtajan määräajaksi työ- ja elinkeinoministeriön esityksestä.
Elinkeino-, liikenne- ja ympäristökeskuksen vastuualuetta johtaa vastuualueen päällikkö. Vastuualueen päällikkö vastaa vastuualueen toiminnan tuloksellisuudesta ja tulostavoitteiden saavuttamisesta.
Elinkeino-, liikenne- ja ympäristökeskuksella on johtoryhmä, joka huolehtii keskuksen toimintojen yhteensovittamisesta. Johtoryhmän puheenjohtajana toimii keskuksen
johtaja. Keskuksen toimialueella toimivan

Elinkeino-, liikenne- ja ympäristökeskuksen hallinnon ja toimintojen järjestämisestä
sekä asioiden valmistelusta ja ratkaisemisesta
määrätään keskuksen työjärjestyksessä. Elinkeino-, liikenne- ja ympäristökeskuksen työjärjestyksestä päättää keskuksen johtaja.
Elinkeino-, liikenne- ja ympäristökeskuksen vastuualueella voi tarvittaessa olla työjärjestys. Työjärjestyksessä voidaan antaa tarkempia määräyksiä vastuualueen toimintojen
järjestämisestä sekä henkilöstön tehtävistä ja
työskentelypaikkakunnista.
Vastuualueen
työjärjestyksestä päättää vastuualueen päällikkö.
12 §
Virkojen täyttäminen
Elinkeino-, liikenne- ja ympäristökeskuksen vastuualueen päällikkö nimitetään mää-

HE 59/2009 vp

102

räajaksi. Päällikön nimittää vastuualueen
toiminnallisesta ohjauksesta päävastuussa
oleva ministeriö tai se keskushallinnon virasto, jonka tehtäväksi ohjaus on erikseen säädetty. Nimittävän ministeriön tai keskushallinnon viraston tulee kuulla muita vastuualueen toiminnalliseen ohjaukseen osallistuvia
ministeriöitä tai keskushallinnon virastoja
sekä elinkeino-, liikenne- ja ympäristökeskusta ennen päätöksentekoa.
Elinkeino-, liikenne- ja ympäristökeskuksen vastuualueen henkilöstön nimittää vastuualueen päällikkö.
Keskuksen muun henkilöstön nimittää keskuksen johtaja, jollei viraston työjärjestyksessä toisin määrätä.
Elinkeino-, liikenne- ja ympäristökeskuksen virkojen kelpoisuusvaatimuksista säädetään valtioneuvoston asetuksella.
3 luku
Työ- ja elinkeinotoimistot

15 §
Työ- ja elinkeinotoimistojen alueellisen toimivallan määräytyminen
Työ- ja elinkeinotoimisto huolehtii sille
säädettyjen tehtävien hoitamisesta toimialueellaan. Työ- ja elinkeinotoimisto voi hoitaa
tehtäviä myös useamman kuin yhden toimiston toimialueella, jos järjestelyllä voidaan tehostaa toimistojen toimintaa ja resurssien
käyttöä, parantaa palvelujen saatavuutta tai
turvata tehtävissä tarvittavan erityisasiantuntemuksen saatavuus taikka järjestely on tarkoituksenmukainen muun vastaavan syyn
vuoksi. Työ- ja elinkeinotoimistojen välisestä
tehtäväjaosta ja sitä koskevasta alueellisen
toimivallan järjestämisestä määrätään elinkeino-, liikenne ja ympäristökeskuksen päätöksellä, jos kyseessä on keskuksen toimialueen sisäinen järjestely. Muussa tapauksessa
asiasta määrätään työ- ja elinkeinoministeriön päätöksellä.
16 §

13 §
Työ- ja elinkeinotoimiston ohjaus
Työ- ja elinkeinotoimistot
Elinkeino-, liikenne- ja ympäristökeskusten
alaisina paikallishallinnon viranomaisina
toimii työ- ja elinkeinotoimistoja.
Elinkeino-, liikenne- ja ympäristökeskus
perustaa ja lakkauttaa työ- ja elinkeinotoimistot ja niiden johtajien virat sekä määrää
työ- ja elinkeinotoimistojen toimialueet, nimet ja toimipaikat.

Työ- ja elinkeinoministeriö vahvistaa toimintastrategian ja tulostavoitteet sekä antaa
ohjeet, joiden mukaisesti keskus ohjaa työ- ja
elinkeinotoimistoja.
17 §
Työ- ja elinkeinotoimistojen johtaminen ja
ratkaisuvalta

14 §
Työ- ja elinkeinotoimistojen tehtävät
Työ- ja elinkeinotoimistojen tehtävänä on:
1) edistää työvoiman saatavuuden turvaamista ja työllisyyden parantamista;
2) toimeenpanna julkinen työvoimapalvelu;
3) edistää maahanmuuttajien kotoutumista;
4) tarjota yrityspalveluihin liittyvää neuvontaa;
5) hoitaa muut sille säädetyt tai elinkeino-,
liikenne- ja ympäristökeskuksen sille määräämät tehtävät.

Työ- ja elinkeinotoimistoa johtaa toimiston
johtaja. Työ- ja elinkeinotoimiston johtaja
vastaa toimiston toiminnan tuloksellisuudesta
ja elinkeino-, liikenne- ja ympäristökeskuksen sille asettamien tulostavoitteiden saavuttamisesta.
Työ- ja elinkeinotoimiston johtaja tai muu
virkamies, jolle on säädetty tai työjärjestyksessä määrätty päätösvalta, ratkaisee toimiston päätettävät asiat. Työjärjestyksellä voidaan siirtää ratkaisuvaltaa toimiston muille
virkamiehille.

HE 59/2009 vp
Työ- ja elinkeinotoimiston johtaja voi pidättää itsellään päätösvallan asiassa, jonka
toimiston virkamies työjärjestyksen mukaan
saa ratkaista.
18 §
Työ- ja elinkeinotoimiston työjärjestys
Työ- ja elinkeinotoimiston hallinnon ja
toimintojen järjestämisestä sekä asioiden
valmistelusta ja ratkaisemisesta määrätään
toimiston työjärjestyksessä. Työ- ja elinkeinotoimiston työjärjestyksestä päättää toimiston johtaja.

103
21 §

Yhteistyö aluehallintovirastojen kanssa
Elinkeino-, liikenne- ja ympäristökeskusten
on valtion aluehallintoa koskevissa asioissa
toimittava yhteistyössä toimialueensa aluehallintovirastojen kanssa.
22 §
Yhteistyö maakunnan liittojen ja kuntien
kanssa
Elinkeino-, liikenne- ja ympäristökeskus
osallistuu
alueiden
kehittämislaissa
(602/2002) tarkoitettuun kehittämistyöhön.

19 §

23 §

Tarkemmat säännökset toimiston virkoihin
nimittämisestä

Kielivähemmistön palveluyksikkö

Työ- ja elinkeinotoimiston virkojen kelpoisuusvaatimuksista ja virkoihin nimittämisestä
on voimassa, mitä valtion virkamieslaissa
(750/1994) säädetään. Kelpoisuusvaatimuksista, nimittämisestä, virkavapauden myöntämisestä ja muista vastaavista asioista säädetään tarkemmin valtioneuvoston asetuksella.

4 luku

Elinkeino-, liikenne- ja ympäristökeskuksella voi sen toimialaan kuuluvien tehtävien
hoitamiseksi olla erillinen alueen suomen- tai
ruotsinkielistä taikka saamelaiskäräjistä annetussa laissa tarkoitetulla saamelaisten kotiseutualueella saamenkielistä vähemmistöä
palveleva yksikkö. Palveluyksikkö voidaan
perustaa myös yhtä useamman elinkeino-,
liikenne- ja ympäristökeskuksen yhteiseksi
yksiköksi.
Kielivähemmistön palveluyksikön perustamisesta, tehtävistä, nimestä, toimialueesta
ja toimipaikasta sekä henkilöstön kelpoisuusvaatimuksista säädetään valtioneuvoston
asetuksella.

Erinäiset säännökset
20 §

24 §

Asioiden ratkaiseminen eräissä tapauksissa

Valtion edustaminen

Jos elinkeino-, liikenne- ja ympäristökeskus on esteellinen käsittelemään sen toimialaan kuuluvan asian, elinkeino-, liikenne- ja
ympäristökeskuksen on pyydettävä toiminnallisesta ohjauksesta vastaavaa ministeriötä
määräämään toinen elinkeino-, liikenne- ja
ympäristökeskus käsittelemään asia. Ministeriön päätökseen ei saa hakea muutosta valittamalla.

Elinkeino-, liikenne- ja ympäristökeskus
kantaa ja vastaa valtion puolesta sekä valvoo
tuomioistuimissa ja viranomaisissa valtion
etua ja oikeutta kaikissa toimialaansa kuuluvissa asioissa, jollei toiminnallisesta ohjauksesta vastaavan ministeriön tai keskushallinnon viraston edustaja sitä tee. Elinkeino-, liikenne- ja ympäristökeskuksen oikeudesta

HE 59/2009 vp

104

käyttää valtion puolesta asianomistajan puhevaltaa säädetään erikseen.
Jos keskuksen toimivaltaan kuuluvan asian
vaikutukset koskevat merkittävästi kahden tai
useamman keskuksen toimialuetta, toiminnallisesta ohjauksesta vastaava ministeriö
päättää, mikä keskus toimii valtion edustajana tässä asiassa. Ministeriön päätökseen ei
saa hakea muutosta valittamalla.
Työ- ja elinkeinotoimisto kantaa ja vastaa
valtion puolesta sekä valvoo tuomioistuimissa ja viranomaisissa valtion etua ja oikeutta
kaikissa toimiston toimialaan kuuluvissa asioissa, jollei toiminnallisesta ohjauksesta vastaavan ministeriön tai keskushallinnon viraston edustaja taikka elinkeino-, liikenne- ja
ympäristökeskuksen edustaja sitä tee.

ta on voimassa, mitä valtion maksuperustelaissa (150/1992) säädetään.
Elinkeino-, liikenne- ja ympäristökeskuksen suoritteiden maksuista säädetään valtioneuvoston asetuksella.

25 §

27 §

Suoritteiden maksullisuus

Voimaantulo

Elinkeino-, liikenne- ja ympäristökeskuksen sekä työ- ja elinkeinotoimiston suoritteiden maksullisuudesta ja maksujen suuruudes-

26 §
Muutoksenhaku
Elinkeino-, liikenne- ja ympäristökeskuksen sekä työ- ja elinkeinotoimiston antamaan
päätökseen haetaan muutosta valittamalla siten kuin hallintolainkäyttölaissa (586/1996)
säädetään, jollei muutoksenhausta säädetä
muualla lainsäädännössä toisin.

Tämän lain voimaantulosta säädetään lailla.

HE 59/2009 vp

105

3.
Laki
ympäristönsuojelu- ja vesiasioiden käsittelystä aluehallintovirastossa

Eduskunnan päätöksen mukaisesti säädetään:
1§
Lain soveltamisala
Tätä lakia sovelletaan ympäristönsuojelulaissa (86/2000), vesilaissa (264/1961), kalastuslaissa (286/1982), merensuojelulaissa
(1415/1994) ja muussa laissa aluehallintoviraston toimivaltaan kuuluvaksi säädettyjen
ympäristönsuojelu- ja vesiasioiden käsittelyyn aluehallintovirastossa.
2§
Asioiden käsittely
Edellä 1 §:ssä tarkoitettuja asioita valmisteltaessa ja ratkaistaessa on oltava asian laadun edellyttämä oikeudellinen, tekninen ja
luonnontieteellinen asiantuntemus.
Asiat ratkaistaan esittelystä yhden ratkaisijan kokoonpanossa tai monijäsenisessä kokoonpanossa.
3§

Jos asian tai hankkeen laatu ja laajuus tai
merkittävät vaikutukset taikka muu erityinen
syy sitä edellyttää, asia ratkaistaan monijäsenisessä kokoonpanossa. Asia on siirrettävä
kolmijäsenisen tai tätä laajemman kokoonpanon ratkaistavaksi, jos kaksijäsenisen kokoonpanon jäsenet ovat asian ratkaisemisesta
eri mieltä.
Vastuualueen päällikkö määrää ratkaistavan asian ratkaisukokoonpanon ja tarvittaessa kokoonpanolle puheenjohtajan. Vastuualueen päällikkö ei voi ottaa ratkaistavakseen
asiaa, jonka hän on määrännyt muussa kokoonpanossa ratkaistavaksi.
Erityisasiantuntemuksen
turvaamiseksi
monijäseniseen kokoonpanoon voidaan määrätä jäseniä myös toisesta aluehallintovirastosta.
4§
Äänestäminen
Äänestämiseen sovelletaan mitä hallintolainkäyttölain (586/1996) 52 §:ssä säädetään.

Ratkaisukokoonpanot
5§
Voimaantulo
Yhden ratkaisijan kokoonpanossa asian
ratkaisee vastuualueen päällikkö tai vastuualueen päällikön määräämä vastuualueen
muu virkamies.

Tämän lain voimaantulosta säädetään lailla.
———

HE 59/2009 vp

106

4.
Laki
taiteen edistämisen järjestelystä annetun lain 4 §:n muuttamisesta

Eduskunnan päätöksen mukaisesti
muutetaan taiteen edistämisen järjestelystä 14 päivänä heinäkuuta 1967 annetun lain
(328/1967) 4 §:n 3 momentti, sellaisena kuin se on laissa 1236/2007, seuraavasti:
4§
——————————————
Alueellisen taidetoimikunnan jäsenet määrää toimikunnan toimialueen maakunnan liitto alueellisia taiteen ja kulttuurin järjestöjä ja
laitoksia kuultuaan näiden ehdottamista henkilöistä. Jos taidetoimikunnan toimialue kui-

tenkin muodostuu useammasta maakunnan
liiton alueesta, asianomaiset maakunnan liitot
määräävät jäsenet yhdessä. Puheenjohtajan ja
varapuheenjohtajan toimikunta valitsee keskuudestaan.
———
Tämän lain voimaantulosta säädetään lailla.

5.
Laki
työsuojeluhallinnosta annetun lain muuttamisesta

Eduskunnan päätöksen mukaisesti
kumotaan työsuojeluhallinnosta 8 päivänä tammikuuta 1993 annetun lain (16/1993) 2 §:n 3
momentti sekä 5 ja 7 §, sekä
muutetaan 3 § ja 4 §:n 2 momentti, sellaisena kuin niistä on 3 § osaksi laeissa 478/2004 ja
55/2006, seuraavasti:
3§

4§

Ministeriö voi asianomaisia aluehallintovirastoja kuultuaan määrätä aluehallintoviraston työsuojelun tehtäviä hoitavan vastuualueen virkamiehen suostumuksellaan tekemään
tilapäisesti toisen aluehallintoviraston työsuojelun tehtäviä hoitavalle vastuualueelle tai
ministeriölle kuuluvia tehtäviä.

——————————————
Edellä 1 momentissa tarkoitettuja tehtäviä
varten on aluehallintoviraston työsuojelun
tehtäviä hoitavan vastuualueen yhteydessä
työsuojelulautakunta, jonka kokoonpanon
määrää asianomaisen aluehallintoviraston
asianomaisen vastuualueen päällikkö. Työsuojelulautakunnista on muutoin soveltuvin

HE 59/2009 vp
osin voimassa, mitä työsuojeluneuvottelukunnasta säädetään. Työsuojelulautakunnan
tehtävistä ja kokoonpanosta voidaan antaa

107

tarkempia säännöksiä valtioneuvoston asetuksella.
———
Tämän lain voimaantulosta säädetään lailla.

6.
Laki
valtion virkamieslain 4 ja 7 §:n muuttamisesta

Eduskunnan päätöksen mukaisesti
kumotaan 19 päivänä elokuuta 1994 annetun valtion virkamieslain (750/1994) 4 §:n 2 momentin 8 kohta, sellaisena kuin se on laissa 593/2005, sekä
muutetaan 4 §:n 2 momentin 7 kohta ja 7 §:n 1 momentin 6 kohta, sellaisina kuin ne ovat,
ensiksi mainittu mainitussa laissa 593/2005 ja viimeksi mainittu laissa 261/2000, seuraavasti:
4§

7§

——————————————
Säännökset virkojen perustamisesta, lakkauttamisesta ja muuttamisesta annetaan valtioneuvoston asetuksella. Seuraavia virkoja
ei saa perustaa, lakkauttaa eikä niiden nimeä
muuttaa, ellei kutakin virkaa ole valtion talousarviossa eritelty:

Seuraaviin virkoihin voidaan nimittää vain
Suomen kansalainen:
——————————————

——————————————
7) rajavartiolaitoksen päällikön ja apulaispäällikön sekä kenraalin tai amiraalin virat.

6) aluehallintoviraston pelastustoimen ja
varautumisen tehtäviä hoitavan vastuualueen
päällikön virka;
——————————————
———
Tämän lain voimaantulosta säädetään lailla.

HE 59/2009 vp

108

7.

Laki
opetus- ja kulttuuritoimen rahoituksesta annetun lain muuttamisesta

Eduskunnan päätöksen mukaisesti
muutetaan opetus- ja kulttuuritoimen rahoituksesta 21 päivänä elokuuta 1998 annetun lain
(635/1998) 40 §, 48 §:n 2 momentti ja 53 §:n 1 momentti,
sellaisina kuin niistä ovat 48 §:n 2 momentti laissa 1211/2000 ja 53 §:n 1 momentti laissa
915/2006, seuraavasti:

40 §

48 §

Perustamishankkeiden rahoitussuunnitelma

Rahoituksen laskemisessa käytettävien suoritteiden määrän vahvistaminen

Opetusministeriö laatii vuosittain valtion
talousarvion valmistelun yhteydessä seuraavaa neljää vuotta varten opetus- ja kulttuuritoimen perustamishankkeiden valtakunnallisen rahoitussuunnitelman. Rahoitussuunnitelma sisältää suunnittelukautena toteutettaviksi tarkoitetut perustamishankkeet kalenterivuosittain toteuttamisjärjestyksessä sekä
arvion hankkeiden valtionosuuteen oikeuttavista kustannuksista ja valtionosuuksista.
Perustamishankkeiden rahoitussuunnitelmaa varten elinkeino-, liikenne- ja ympäristökeskus laatii koulutuksen ja muiden 1 §:ssä
mainittujen lakien mukaisen toiminnan järjestäjiltä saatujen ehdotusten perusteella ja
oppilaitoshankkeiden osalta maakunnan liiton laatiman kiireellisyysjärjestyksen pohjalta luettelon toiminta-alueellaan toteutettavaksi aiotuista perustamishankkeista. Hankkeet
merkitään luetteloon niiden arvioidussa kiireellisyysjärjestyksessä. Ehdotukset luetteloa
varten on toimitettava elinkeino-, liikenne- ja
ympäristökeskukselle luettelon laatimista
edeltävän vuoden loppuun mennessä.

——————————————
Opetusministeriö voi vahvistaessaan 11 §:n
3 momentissa tarkoitettua ammatillisen lisäkoulutuksen rahoituksen perusteena käytettävää opiskelijatyövuosien määrää antaa koulutuksen järjestäjälle koulutuksen tarjontaa
koskevia ohjeita. Ministeriön tulee vahvistaessaan opiskelijatyövuodet koulutuksen järjestäjille turvata ammatillisen lisäkoulutuksen rahoituksen jakautuminen alueellisesti tasapuolisesti koulutustarpeen mukaan. Ennen
kuin ministeriö päättää, voidaanko koulutuksen järjestäjälle myöntää opiskelijatyövuosiin
perustuvaa rahoitusta, asiasta on hankittava
elinkeino-, liikenne- ja ympäristökeskuksen
lausunto.
——————————————
53 §
Valtionapuviranomainen
Valtionapuviranomainen tässä laissa tarkoitettuja käyttökustannuksia ja 1 §:n 1 momentin 8–12 kohdassa mainittujen lakien mukai-

HE 59/2009 vp
sia perustamishankkeita koskevissa asioissa
on opetusministeriö. Valtionapuviranomainen 1 §:n 1 momentin 1–7 kohdassa mainittujen lakien mukaisia perustamishankkeita
koskevissa asioissa on elinkeino-, liikenne- ja
ympäristökeskus.

109

——————————————
———
Tämän lain voimaantulosta säädetään lailla.

8.
Laki
liikuntalain muuttamisesta

Eduskunnan päätöksen mukaisesti
muutetaan 18 päivänä joulukuuta 1998 annetun liikuntalain (1054/1998) 2, 3, 6, 8 ja 10 §
seuraavasti:
2§
Vastuut ja yhteistyövelvoitteet
Yleisten edellytysten luominen liikunnalle
on valtion ja kuntien tehtävä. Liikunnan järjestämisestä vastaavat pääasiassa liikuntajärjestöt.
Opetusministeriö vastaa liikuntatoimen
yleisestä johdosta, kehittämisestä ja yhteensovittamisesta liikunnan yhteistyössä valtionhallinnossa. Alueellisella tasolla nämä tehtävät kuuluvat alueelliselle liikuntatoimelle ja
paikallistasolla kunnille.
Kunnan tulee luoda edellytyksiä kuntalaisten liikunnalle kehittämällä paikallista ja alueellista yhteistyötä sekä terveyttä edistävää
liikuntaa, tukemalla kansalaistoimintaa, tarjoamalla liikuntapaikkoja sekä järjestämällä
liikuntaa ottaen huomioon myös erityisryhmät
3§

maakunnan liittojen asettamia alueellisia liikuntaneuvostoja. Alueellisen liikuntatoimen
tehtävistä sekä alueellisten liikuntaneuvostojen kokoonpanosta ja lukumäärästä säädetään
tarkemmin valtioneuvoston asetuksella.
6§
Alueellisen liikuntatoimen rahoitus
Opetusministeriö osoittaa alueellisen liikuntatoimen käyttöön vuosittain toimintamäärärahat, joiden käytöstä sovitaan elinkeino-, liikenne- ja ympäristökeskuksen kanssa.
Ministeriö voi osoittaa alueelliselle liikuntatoimelle myös muita määrärahoja edelleen
avustuksina myönnettäviksi.
Lisäksi ministeriö voi avustaa muuta alueellista liikunnan kehittämistyötä.
8§
Liikuntapaikkojen valtionavustukset

Alueellinen liikuntatoimi
Alueellisella liikuntatoimella tarkoitetaan
elinkeino-, liikenne- ja ympäristökeskusta ja

Valtion talousarvioon otetaan vuosittain
määräraha avustusten myöntämiseksi liikuntapaikkojen ja niihin liittyvien vapaa-

110

HE 59/2009 vp

aikatilojen perustamishankkeisiin. Avustuksilla edistetään erityisesti laajojen käyttäjäryhmien tarpeisiin tarkoitettujen liikuntapaikkojen rakentamista, hankkimista, peruskorjaamista ja varustamista.
Avustusta myönnetään ensisijaisesti kunnalle tai kuntayhtymälle sekä kunnan tai kuntayhtymän määräämisvallassa olevalle yhteisölle. Avustusta voidaan myöntää myös
muille yhteisöille.
Edellä 1 momentissa tarkoitetuista valtionavustuksista säädetään opetus- ja kulttuuritoimen rahoituksesta annetussa laissa.
Ministeriön on myöntäessään avustuksia
liikuntapaikkarakentamiseen pyydettävä asianomaisen elinkeino-, liikenne- ja ympäristökeskuksen ja valtion liikuntaneuvoston lausunto.

10 §
Valtionapuviranomainen
Valtionapuviranomainen 5–9 §:ssä tarkoitettujen avustusten osalta on opetusministeriö.
Liikuntapaikkojen perustamishankkeiden
osalta ministeriö voi siirtää alueellisen liikuntatoimen valmisteltavaksi ja elinkeino-,
liikenne- ja ympäristökeskuksessa päätettäväksi osan lii-kuntapaikkarakentamiseen varatusta määrärahasta. Elinkeino-, liikenne- ja
ympäristökeskus on valtionapuviranomainen
ministeriön määräämässä laajuudessa.
———
Tämän lain voimaantulosta säädetään lailla.

HE 59/2009 vp

111

9.
Laki
alueiden kehittämislain muuttamisesta

Eduskunnan päätöksen mukaisesti
muutetaan 12 päivänä heinäkuuta 2002 annetun alueiden kehittämislain (602/2002) 10 §:n 4
momentti ja 40 §:n 2 momentti, sekä
lisätään 7 §:n 1 momenttiin, sellaisena kuin se on laeissa 954/2005 ja 1402/2006, uusi 4 a –
4 d kohta, lakiin uusi 7 a – 7 e § ja 10 §:ään uusi 5 momentti, jolloin nykyinen 5 momentti
siirtyy 6 momentiksi, seuraavasti:
7§

7a§

Maakunnan liiton tehtävät

Maakunnan liittojen yhteistoiminta-alueet

Maakunnan liitto:
——————————————
4 a) vastaa alueellisen pitkän ja keskipitkän
aikavälin koulutustarpeiden ennakoinnin yhteensovittamisesta ja alueellisten koulutustavoitteiden valmistelusta osana koulutuksen ja
tutkimuksen kehittämissuunnittelua, alueellisen liikennejärjestelmäsuunnitelman laatimisen yhteensovittamisesta lukuun ottamatta
pääkaupunkiseudun liikennejärjestelmäsuunnitelmaa sekä alueellisten laaja-alaisten
luonnonvaroja ja ympäristöä koskevien
suunnitelmien laatimisen yhteensovittamisesta;
4 b) laatii kuntien ja muiden koulutuksen
järjestäjien hanke-esitysten kiireellisyysjärjestyksen;
4 c) edistää julkisen hallinnon yhteispalvelusta annetussa laissa (223/2007) tarkoitettua
yhteispalvelua alueellaan;
4 d) asettaa alueelliset taidetoimikunnat ja
liikuntaneuvostot.
——————————————

Maakunnan liittojen yhteistoiminnan järjestämiseksi maa jaetaan maakuntien yhteistoiminta-alueisiin siten kuin tässä laissa säädetään. Maakunnan liitto voi kuulua 7 b §:ssä
tarkoitettujen tehtävien osalta vain yhteen
yhteistoiminta-alueeseen.
Maakunnan liittojen yhteistoiminta-alueen
on muodostettava toiminnallisesti ja taloudellisesti tarkoituksenmukainen kokonaisuus
yhteistoiminnan kohteena olevien tehtävien
hoitamiseksi. Yhteistoiminta-aluejako tulee
ottaa huomioon muodostettaessa sellaisten
elinkeino-, liikenne- ja ympäristökeskusten
toimialueita, joissa hoidetaan kaikkia keskuksen toimialaan kuuluvia tehtäviä.
7b§
Yhteistoiminnassa hoidettavat tehtävät
Maakunnan liittojen yhteistoiminnan piiriin
kuuluu sellaisten 7 §:ssä tarkoitettujen tehtävien käsittely ja niitä koskeva päätöksenteko,
jotka:
1) ovat alueen pitkäjänteisen kehittämisen
kannalta merkittäviä;

HE 59/2009 vp

112

2) sisältyvät maakuntaohjelmiin ja niiden
toteuttamissuunnitelmiin tai muihin alueiden
kehittämiseen merkittävästi vaikuttaviin
suunnitelmiin; sekä
3) koskevat koko yhteistoiminta-aluetta.
Yhteistoiminta-alueeseen kuuluvien maakunnan liittojen jäsenkunnat voivat yhtäpitävin päätöksin tai perussopimuksessa antaa
muitakin alueiden kehittämiseen tai maakunnan suunnitteluun liittyviä tehtäviä yhteistoiminnassa käsiteltäviksi ja päätettäviksi.
7c§
Yhteistoiminta-alueen päätöksenteon järjestäminen
Yhteistoiminta-alueeseen kuuluvien maakunnan liittojen jäsenkuntien on sovittava
yhteistoiminnan piiriin kuuluvien asioiden
käsittelyn ja päätöksenteon järjestämisestä
joko siten, että päätösvaltaa käyttää maakunnan liittojen yhteinen toimielin tai siten, että
päätösvaltaa käyttävät maakunnan liitot yhtäpitävin päätöksin.
Yhteistoiminta-alueeseen kuuluvien maakunnan liittojen on sovittava yhteistoiminnassa käsiteltävien ja päätettävien asioiden
valmistelusta ja sitä koskevista vastuista.
7d§
Maakunnan liittojen yhteinen toimielin ja sen
valitseminen
Yhteistoiminta-alueeseen kuuluvien maakunnan liittojen valtuustot asettavat yhteisen
toimielimen ja valitsevat siihen jäsenet, jos 2
momentissa tarkoitetussa yhteistoimintasopimuksessa niin määrätään. Muussa tapauksessa yhteistoiminta-alueeseen kuuluvien
maakunnan liittojen jäsenkunnat asettavat
yhteisen toimielimen ja valitsevat siihen jäsenet samassa yhteydessä ja samaa menettelyä käyttäen kuin ne valitsevat edustajansa
maakunnan liittojen valtuustoon. Toimielimessä edustettuina olevien ryhmien ääniosuuksien tulee valittaessa vastata jäsenkuntien valtuustoissa edustettuina olevien eri
ryhmien kunnallisvaaleissa saamaa ää-

niosuutta yhteistoiminta-alueeseen kuuluvien
maakunnan liittojen jäsenkuntien alueella
vaalilaissa (714/1998) säädetyn suhteellisuusperiaatteen mukaisesti.
Jos 1 momentissa tarkoitettu yhteinen toimielin päätetään valita kesken kunnallisvaalien mukaan määräytyvän toimikauden, yhteistoiminta-alueeseen kuuluvien maakunnan
liittojen maakuntavaltuustot valitsevat sen jäsenet ensimmäisen kerran.
Maakuntien yhteisen toimielimen jäsenten
lukumäärästä ja äänivallan perusteista, toimielimen muista kuin laissa säädetyistä tehtävistä sekä muista yhteistoiminnan järjestämiseksi välttämättömistä asioista sovitaan
yhteistoiminta-alueeseen kuuluvien maakuntien yhteistoimintasopimuksessa. Sopimuksen hyväksymisestä on muutoin soveltuvin
osin voimassa, mitä kuntalain (365/1995) 79
§:n 1 momentissa säädetään kuntayhtymän
perussopimuksesta.
7e§
Yhteistoiminnasta sopiminen ja siihen velvoittaminen
Suunnitellulla yhteistoiminta-alueella olevien maakunnan liittojen jäsenkuntien on sovittava 7 a-d §:ssä tarkoitetuista asioista viimeistään 31 päivänä maaliskuuta 2010.
Jos maakunnan liittojen jäsenkunnat eivät
sovi yhteistoiminnan järjestämisestä edellä
tarkoitetussa määräajassa, valtioneuvosto voi
velvoittaa alueen maakunnan liitot ja niiden
jäsenkunnat aloittamaan yhteistoimintaa koskevat neuvottelut ja samalla määrätä yhteistoiminnan käynnistämiseksi välttämättömistä
asioista. Valtioneuvoston määräys on voimassa siihen asti, kunnes yhteistoimintaalueeseen kuuluvien maakunnan liittojen jäsenkunnat pääsevät sopimukseen yhteistoiminnasta.
Jos 7 c §:n 1 momentissa tarkoitettuja yhtäpitäviä päätöksiä ei saada maakunnan liitoissa tehtyä ja siitä on merkittävää haittaa
valtion ja kuntien väliselle yhteistyölle alueiden kehittämisessä, voi valtioneuvosto velvoittaa jäsenkunnat edellä mainitussa lainkohdassa tarkoitetun yhteisen toimielimen
perustamiseen.

HE 59/2009 vp
10 §
Maakuntaohjelma
——————————————
Viranomaisten tulee ottaa toiminnassaan
huomioon maakuntaohjelmat ja niiden toteuttamissuunnitelmat, edistää niiden toteuttamista ja arvioida toimenpiteidensä vaikutuksia aluekehitykseen sekä huolehtia, ettei toimenpiteillä vaikeuteta niiden toteuttamista.
Viranomaisten on pyydettävä maakunnan
liitolta lausunto sellaisista alueen kehittämisen kannalta merkittävistä suunnitelmista ja
toimenpiteistä, jotka merkittävästi poikkeavat
maakuntaohjelmasta tai eivät sisälly maakuntaohjelmaan, sekä arvioitava niiden vaikutuksia alueen kehitykseen. Jos viranomainen
aikoo poiketa maakunnan liiton lausunnosta,

113

sen on perusteltava poikkeaminen neuvoteltuaan sitä ennen asiasta maakunnan liiton
kanssa.
40 §
Muutoksenhaku
——————————————
Maakunnan yhteistyöryhmän tai maakunnan liittojen yhteisen toimielimen tämän lain
nojalla tekemään päätökseen haetaan muutosta valittamalla hallinto-oikeuteen siten
kuin muutoksenhausta kuntayhtymän päätökseen kuntalaissa säädetään.
——————————————
———
Tämän lain voimaantulosta säädetään lailla.

HE 59/2009 vp

114

10.
Laki
valtion aluehallinnon uudistamista koskevan lainsäädännön voimaanpanosta

Eduskunnan päätöksen mukaisesti säädetään:
1§

3§

Voimaan tulevat säädökset

Aluehallintoviraston tehtäviä ja toimivaltaa
koskevat siirtymäsäännökset

Seuraavat lait tulevat voimaan päivänä
kuuta 20 :
1) laki aluehallintovirastoista ( / );
2) laki elinkeino-, liikenne- ja ympäristökeskuksista ( / );
3) laki ympäristönsuojelu- ja vesiasioiden
käsittelystä aluehallintovirastossa ( / );
4) laki taiteen edistämisen järjestelystä annetun lain 4 §:n muuttamisesta ( / );
5) laki työsuojeluhallinnosta annetun lain
muuttamisesta ( / );
6) laki valtion virkamieslain 4 ja 7 §:n
muuttamisesta ( / );
7) laki opetus- ja kulttuuritoimen rahoituksesta annetun lain muuttamisesta ( / );
8) laki liikuntalain muuttamisesta ( / );
9) laki alueiden kehittämislain muuttamisesta ( / ).
2§
Kumottavat säädökset
Tällä lailla kumotaan seuraavat lait:
1) lääninhallituslaki (22/1997) siihen myöhemmin tehtyine muutoksineen;
2) laki työ- ja elinkeinokeskuksista sekä
työ- ja elinkeinotoimistoista (796/ 2008);
3) laki ympäristöhallinnosta (55/1995) siihen myöhemmin tehtyine muutoksineen; sekä
4) laki ympäristölupavirastoista (87/2000)
siihen myöhemmin tehtyine muutoksineen.

Jos aluehallintoviraston toimialaan kuuluva
tehtävä on muualla laissa säädetty lääninhallituksen, alueellisen ympäristökeskuksen,
ympäristölupaviraston taikka työsuojelupiirin
työsuojelutoimiston tai työsuojeluviranomaisen hoidettavaksi, alueellisesti toimivaltainen
aluehallintovirasto hoitaa tehtävän ja käyttää
siihen liittyvää toimivaltaa tämän lain tultua
voimaan.
4§
Vireillä olevia asioita koskevat siirtymäsäännökset aluehallintovirastojen osalta
Lääninhallituksissa, alueellisissa ympäristökeskuksissa, ympäristölupavirastoissa ja
työsuojelupiirien työsuojelutoimistoissa tämän lain voimaan tullessa vireillä olevat asiat
sekä ennen tämän lain voimaantuloa tehdyt
sopimukset ja sitoumukset ja niistä johtuvat
oikeudet ja velvollisuudet, jotka aluehallintovirastoista annetun lain nojalla kuuluvat
aluehallintovirastoille, siirtyvät vastaavalle
alueellisesti toimivaltaiselle aluehallintovirastolle.
Ympäristölupavirastossa tämän lain voimaan tullessa vireillä oleva asia, jonka vireillä olosta on kuulutettu tai joka on annettu
muutoin tiedoksi asianosaisille, ratkaistaan
siinä aluehallintovirastossa, jonka päätoimipaikka sijaitsee samalla toimialueella, missä

HE 59/2009 vp
ympäristölupaviraston toimipaikka sijaitsi
asian tullessa vireille.
5§
Aluehallintovirastojen toimipaikat siirtymäkaudella
Jos lääninhallituksella, alueellisella ympäristökeskuksella, ympäristölupavirastolla tai
työsuojelupiirin työsuojelutoimistolla on tämän lain voimaan tullessa toimipaikka sellaisella paikkakunnalla, jonne ei perusteta aluehallintoviraston toimipaikkaa, voidaan toimipaikka säilyttää aluehallintoviraston toimipaikkana enintään kolmen vuoden ajan tämän lain voimaan tulosta ja hoitaa toimipaikassa niitä tehtäviä, joita siellä hoidettiin tämän lain voimaan tullessa. Näistä toimipaikoista säädetään valtioneuvoston asetuksella.
Jos lääninhallituksen, alueellisen ympäristökeskuksen, ympäristölupaviraston tai työsuojelupiirin työsuojelutoimiston tehtävä siirretään tämän lain täytäntöönpanon yhteydessä hoidettavaksi aluehallintovirastossa toiseen toimipaikkaan kuin, missä se hoidettiin
tämän lain voimaan tullessa, voidaan tehtävä
hoitaa aikaisemmassa toimipaikassa enintään
kolmen vuoden ajan tämän lain voimaan tulosta. Tehtävän hoitamisesta aikaisemmassa
toimipaikassa päättää aluehallintovirasto.

6§
Elinkeino-, liikenne- ja ympäristökeskuksen
tehtäviä ja toimivaltaa koskevat siirtymäsäännökset
Jos elinkeino-, liikenne- ja ympäristökeskuksen toimialaan kuuluva tehtävä on muualla laissa säädetty lääninhallituksen, työ- ja
elinkeinokeskuksen, tiepiirin taikka alueellisen ympäristökeskuksen hoidettavaksi, alueellisesti toimivaltainen elinkeino-, liikenneja ympäristökeskus hoitaa tehtävän ja käyttää
siihen liittyvää toimivaltaa tämän lain tultua
voimaan.

115
7§

Vireillä olevia asioita koskevat siirtymäsäännökset elinkeino-, liikenne- ja ympäristökeskusten osalta
Lääninhallituksissa, työ- ja elinkeinokeskuksissa, tiepiireissä, Merenkulkulaitoksen
yhteysalusliikenneyksikössä sekä alueellisissa ympäristökeskuksissa tämän lain voimaan
tullessa vireillä olevat asiat sekä ennen tämän
lain voimaantuloa tehdyt sopimukset ja sitoumukset ja niistä johtuvat oikeudet ja velvollisuudet, jotka elinkeino-, liikenne- ja
ympäristökeskuksista annetun lain nojalla
kuuluvat elinkeino-, liikenne- ja ympäristökeskuksille, siirtyvät vastaavalle alueellisesti
toimivaltaiselle elinkeino-, liikenne- ja ympäristökeskukselle.
8§
Elinkeino-, liikenne- ja ympäristökeskusten
toimipaikat siirtymäkaudella
Jos lääninhallituksella, työ- ja elinkeinokeskuksella, tiepiirillä, Merenkulkulaitoksen
yhteysalusliikenneyksiköllä tai alueellisella
ympäristökeskuksella on tämän lain voimaan
tullessa toimipaikka sellaisella paikkakunnalla, jonne ei perusteta elinkeino-, liikenne- ja
ympäristökeskuksen toimipaikkaa, voidaan
toimipaikka säilyttää keskuksen toimipaikkana enintään kolmen vuoden ajan tämän
lain voimaan tulosta ja hoitaa siellä niitä tehtäviä, joita siellä hoidettiin tämän lain voimaan tullessa. Näistä toimipaikoista säädetään valtioneuvoston asetuksella.
Jos lääninhallituksen, työ- ja elinkeinokeskuksen, tiepiirin, Merenkulkulaitoksen yhteysalusliikenneyksikön tai alueellisen ympäristökeskuksen tehtävä siirretään tämän lain
täytäntöönpanon yhteydessä hoidettavaksi
elinkeino-, liikenne- ja ympäristökeskuksessa
toiseen toimipaikkaan kuin, missä se hoidettiin tämän lain voimaan tullessa, voidaan tehtävä hoitaa aikaisemmassa toimipaikassa
enintään kolmen vuoden ajan tämän lain
voimaan tulosta. Tehtävän hoitamisesta aikaisemmassa toimipaikassa päättää elinkeino-, liikenne- ja ympäristökeskus.

HE 59/2009 vp

116
9§

Poliisitointa koskevat siirtymäkauden järjestelyt
Ennen Poliisihallituksen toiminnan aloittamista sisäasiainministeriö tekee aluehallintovirastoista annetun lain toimeenpanon edellyttämät päätökset asioissa, jotka edellä mainitun lain mukaan kuuluvat Poliisihallituksen
toimivaltaan.
10 §
Maaseutuelinkeinojen eräitä tukitoimenpiteitä koskevat siirtymäsäännökset
Jos elinkeino-, liikenne- ja ympäristökeskuksen toimialue ei vastaa tämän lain voimaan tullessa toimineen työ- ja elinkeinokeskuksen toimialuetta, aluejaon muutos on
otettava huomioon maaseutuelinkeinojen tukitehtäviin liittyviä asioita hoidettaessa. Asiassa, jossa maatilan tai maaseutuyrityksen sijaintikunta vaikuttaa viranomaisen toimivaltaan, vireillä olevaa asiaa ei aluejaon muutoksen johdosta siirretä toiseen elinkeino-,
liikenne- ja ympäristökeskukseen, vaan käsitellään loppuun siinä keskuksessa, johon asianomaisen työ- ja elinkeinokeskuksen asiat
pääasiassa siirretään. Vastaavalla tavalla käsitellään loppuun myös monivuotinen hanke,
jonka toteutusalue ei kuulu sen elinkeino-,
liikenne- ja ympäristökeskuksen toimialueeseen, johon tukihakemuksen vastaanottaneen
työ- ja elinkeinokeskuksen tehtävät siirretään.
Sellainen asia tai tehtävä, johon maaseutuelinkeinojen rahoituslain (329/1999) 69, 69
a, 70-74, 74 a ja 75 §:ssä tai maaseutuelinkeinojen rahoituslain muuttamisesta annetun
lain
voimaanpanosta
annetun
lain
(1480/2007) mukaan sovelletaan viimeksi
mainitun lain voimaan tullessa voimassa olleita säännöksiä, siirtyy tämän lain voimaan
tullessa sen alueen elinkeino-, liikenne- ja
ympäristökeskukselle, jolle asianomaisen
työ- ja elinkeinokeskuksen toimialueen tehtävät siirtyvät. Näitä asioita ja tehtäviä ei kuitenkaan siirretä, jos muussa laissa tai sen nojalla toisin säädetään. Vastaavalla tavalla

menetellään asioissa, joista säädetään porotalouden ja luontaiselinkeinojen rahoituslain
(45/2000) 71-76, 76 a ja 78-80 §:ssä ja kolttalain (253/1995) 68-70 ja 73 §:ssä.
11 §
Henkilöstöä koskevat siirtymäsäännökset
Lääninhallitusten, työ- ja elinkeinokeskusten, työsuojelupiirien työsuojelutoimistojen,
tiepiirien, Merenkulkulaitoksen yhteysalusliikenneyksikön, alueellisten ympäristökeskusten ja ympäristölupavirastojen virka- ja
työsopimussuhteinen henkilöstö sekä vastaavat virat ja tehtävät, lukuun ottamatta tämän
lain voimaan tullessa lakkaavia valtion virkamieslain (750/1994) 4 §:n 2 momentin 5
kohdassa tarkoitettuja virkoja ja 8 kohdassa
tarkoitettuja ympäristölupaviraston johtajan
virkoja sekä poliisin lääninjohdon virkoja,
siirtyvät tässä laissa tarkoitetun lainsäädännön voimaan tullessa asianomaiseen elinkeino-, liikenne- ja ympäristökeskukseen tai
aluehallintovirastoon. Poliisin lääninjohdon
virkojen järjestämisestä säädetään poliisin
hallinnosta annetun lain muuttamisesta annetun lain ( / ) siirtymäsäännöksessä. Lakkaaviin virkoihin perustuvat virkasuhteet päättyvät ilman irtisanomista tämän lain voimaan
tullessa.
Määräaikaisia tehtäviä hoitava henkilöstö
siirtyy asianomaisen elinkeino-, liikenne- ja
ympäristökeskuksen tai aluehallintoviraston
palvelukseen määräaikaisen palvelusuhteensa
keston ajaksi.
Virkojen ja tehtävien siirtymiseen ei tarvita
virkamiehen tai työntekijän suostumusta, ellei virka tai tehtävä siirry työssäkäyntialueelta toiselle. Siirtyvä henkilöstö säilyttää siirtymähetkellä palvelussuhteeseen liittyvät oikeudet ja velvollisuudet sekä euromääräisen
palkkansa.
Jos viran tehtävät muuttuvat olennaisesti ja
sen tilalle perustetaan uusi virka, voidaan uusi virka täyttää haettavaksi julistamatta.
Työ- ja elinkeinoministeriö päättää henkilöstön sijoittamisesta elinkeino-, liikenne- ja
ympäristökeskuksiin ja valtiovarainministeriö aluehallintovirastoihin.

HE 59/2009 vp
12 §
Eräiden virkojen perustaminen ja täyttäminen

117

velvollisuudet, valtion keskustason virka- ja
työehtosopimuksiin perustuvat palvelussuhteen ehdot sekä euromääräisen palkkansa.
14 §

Valtiovarainministeriö voi ennen tämän
lain voimaan tuloa perustaa aluehallintovirastojen johtajien virat. Virat perustetaan 1 päivästä tammikuuta 2010 ja niihin sovelletaan
niiden perustamisen jälkeen valtion virkamieslakia.
Valtiovarainministeriö voi ennen tämän
lain voimaan tuloa perustaa aluehallintovirastojen sekä työ- ja elinkeinoministeriö elinkeino-, liikenne- ja ympäristökeskusten vastuualueiden päälliköiden virat ja 11 §:n 1
momentin nojalla lakkaavien virkojen tilalle
perustettavat virat. Aluehallintovirastoista
annetun lain 10 §:ssä sekä elinkeino-, liikenne- ja ympäristökeskuksista annetun lain 8
§:ssä tarkoitettu ministeriö tai keskushallinnon virasto voi ennen tämän lain voimaan tuloa nimittää virkamiehet edellä tarkoitettuihin virkoihin niitä ensimmäisen kerran täytettäessä. Nämä virat voidaan täyttää niitä
ensimmäistä kertaa täytettäessä haettavaksi
julistamatta.

Aluejaosta johtuvia vaikutuksia koskevat siirtymäsäännökset
Jos jonkun oikeutta, etuutta tai velvollisuutta koskevan asian, jonka käsittely tämän
lain voimaan tullessa siirtyy aluehallintovirastolle tai elinkeino-, liikenne- ja ympäristökeskukselle, ratkaisemiseen vaikuttaa tämän
lain voimaan tullessa voimassa ollut hallinnollinen aluejako, noudatetaan asian ratkaisemisessa tämän lain voimaan tullessa voimassa ollutta aluejakoa viisi vuotta tämän
lain voimaan tulosta.
Mitä 1 momentissa säädetään hallinnollisen
aluejaon noudattamisesta, sovelletaan myös
silloin, jos jonkun oikeutta, etuutta tai velvollisuutta koskevan asian ratkaisemiseen tai
määräytymiseen muutoin vaikuttaa tämän
lain voimaan tullessa voimassa ollut aluejako.

13 §

15 §

Maakunnan liittoihin siirtyvää henkilöstöä
koskevat siirtymäsäännökset

Muutoksenhakua koskevat siirtymäsäännökset

Lääninhallitusten palveluksessa olevat alueiden kehittämislaissa (602/602) tarkoitettuja
Euroopan aluekehitysrahaston tehtäviä hoitavat virkamiehet siirtyvät tämän lain voimaan
tullessa asianomaisten maakunnan liittojen
palvelukseen maakunnan liittojen viranhaltijoiksi aikaisempia tehtäviä vastaaviin tehtäviin, jos he ovat antaneet suostumuksensa
siirtoon kaksi kuukautta ennen siirtymistä.
Heidän virkansa lääninhallituksissa lakkaavat
tämän lain voimaan tullessa. Virkojen lakatessa niihin perustuneet virkasuhteet päättyvät ilman irtisanomista. Työ- ja elinkeinoministeriö päättää henkilöstön sijoittamisesta
maakunnan liittoihin. Ministeriön on ennen
päätöksentekoa kuultava asiasta asianomaisia
maakunnan liittoja.
Siirtyvä henkilöstö säilyttää siirtymähetkellä palvelussuhteeseen perustuvat oikeudet ja

Päätökseen, joka on tehty ennen tämän lain
voimaan tuloa, haetaan muutosta tämän lain
voimaan tullessa voimassa olleiden säännösten mukaisesti.
Jos tuomioistuin kumoaa päätöksen, joka
on tehty ennen tämän lain voimaantuloa, ja
palauttaa asian kokonaisuudessaan uudelleen
käsiteltäväksi, asia käsitellään ja ratkaistaan
tällä lailla voimaanpantavien lakien mukaisesti.
16 §
Voimaantulo
Tämä laki tulee voimaan 1 päivänä tammikuuta 2010.

118

HE 59/2009 vp

Ennen tämän lain voimaan tuloa voidaan toimenpiteisiin.
ryhtyä lain täytäntöönpanon edellyttämiin
—————
Helsingissä 24 päivänä huhtikuuta 2009
Tasavallan Presidentti

TARJA HALONEN

Hallinto- ja kuntaministeri Mari Kiviniemi

HE 59/2009 vp

119

Liitteet
Rinnakkaistekstit

4.
Laki
taiteen edistämisen järjestelystä annetun lain 4 §:n muuttamisesta

Eduskunnan päätöksen mukaisesti
muutetaan taiteen edistämisen järjestelystä 14 päivänä heinäkuuta 1967 annetun lain
(328/1967) 4 §:n 3 momentti, sellaisena kuin se on laissa 1236/2007, seuraavasti:
Voimassa oleva laki

Ehdotus

4§
——————————————
Alueellisen taidetoimikunnan jäsenet määrää opetusministeriö alueellisia taiteen ja kulttuurin järjestöjä ja laitoksia kuultuaan näiden
ehdottamista henkilöistä. Puheenjohtajan ja
varapuheenjohtajan toimikunta valitsee keskuudestaan.

4§
——————————————
Alueellisen taidetoimikunnan jäsenet määrää toimikunnan toimialueen maakunnan liitto alueellisia taiteen ja kulttuurin järjestöjä ja
laitoksia kuultuaan näiden ehdottamista henkilöistä. Jos taidetoimikunnan toimialue kuitenkin muodostuu useammasta maakunnan
liiton alueesta, asianomaiset maakunnan liitot määräävät jäsenet yhdessä. Puheenjohtajan ja varapuheenjohtajan toimikunta valitsee
keskuudestaan.
———
Tämän lain voimaantulosta säädetään lailla.

120

HE 59/2009 vp

5.
Laki
työsuojeluhallinnosta annetun lain muuttamisesta

Eduskunnan päätöksen mukaisesti
kumotaan työsuojeluhallinnosta 8 päivänä tammikuuta 1993 annetun lain (16/1993) 2 §:n 3
momentti sekä 5 ja 7 §, sekä
muutetaan 3 § ja 4 §:n 2 momentti, sellaisena kuin niistä on 3 § osaksi laeissa 478/2004 ja
55/2006, seuraavasti:
Voimassa oleva laki

Ehdotus

2§
——————————————
Työsuojeluhallinto on riippumaton valvon- (kumotaan)
tatehtävää suorittaessaan.
3§
Työsuojelun alueellista ohjausta ja tarkastusta varten maa jaetaan työsuojelupiireihin,
jotka määrää valtioneuvosto. Kussakin työsuojelupiirissä on työsuojelutoimisto.
Sosiaali- ja terveysministeriö voi erityisestä
toiminnan tehostamisen kannalta merkittävästä syystä siirtää jonkun toimialan tai määritellyn tehtävän toistaiseksi tai määräajaksi yhden tai useamman työsuojelupiirin työsuojelutoimiston valvontaan. Muut työsuojelutoimistot ovat velvollisia antamaan näille työsuojelutoimistoille tarvittaessa virka-apua
toimialueellaan.

3§
Ministeriö voi asianomaisia aluehallintovirastoja kuultuaan määrätä aluehallintoviraston työsuojelun tehtäviä hoitavan vastuualueen virkamiehen suostumuksellaan tekemään
tilapäisesti toisen aluehallintoviraston työsuojelun tehtäviä hoitavalle vastuualueelle
tai ministeriölle kuuluvia tehtäviä.

4§
——————————————
Edellä 1 momentissa mainittuja tehtäviä
varten on työsuojelupiireissä työsuojelulautakunta, jonka kokoonpanon määrää asianomainen työsuojelupiirin toimisto. Työsuojelupiirien työsuojelulautakunnista on muuten
soveltuvin osin voimassa, mitä työsuojeluneuvottelukunnasta säädetään.

4§
——————————————
Edellä 1 momentissa tarkoitettuja tehtäviä
varten on aluehallintoviraston työsuojelun
tehtäviä hoitavan vastuualueen yhteydessä
työsuojelulautakunta, jonka kokoonpanon
määrää asianomaisen aluehallintoviraston
asianomaisen vastuualueen päällikkö. Työsuojelulautakunnista on muutoin soveltuvin
osin voimassa, mitä työsuojeluneuvottelukunnasta säädetään. Työsuojelulautakunnan

121
Voimassa oleva laki

HE 59/2009 vp
Ehdotus
tehtävistä ja kokoonpanosta voidaan antaa
tarkempia säännöksiä valtioneuvoston asetuksella.

5§
(kumotaan)
Tarkemmat määräykset tämän lain täytäntöönpanosta annetaan asetuksella.
7§
(kumotaan)
Mitä muualla on säädetty tai määrätty työsuojeluhallituksesta, koskee tämän lain tultua
voimaan vastaavasti työministeriötä.
Työsuojeluhallituksessa vireillä olevat asiat
siirtyvät tämän lain tullessa voimaan työministeriön käsiteltäviksi. Valvontalautakunta
ratkaisee kuitenkin siellä tämän lain voimaan
tullessa vireillä olevat asiat.
Työsuojeluhallituksen virkojen haltijat siirretään suostumuksensa mukaan vastaavaan
soveltuvaan työministeriön tai työsuojelun
piirihallinnon virkaan.
———
Tämän lain voimaantulosta säädetään lailla.

122

HE 59/2009 vp

6.
Laki
valtion virkamieslain 4 ja 7 §:n muuttamisesta

Eduskunnan päätöksen mukaisesti
kumotaan 19 päivänä elokuuta 1994 annetun valtion virkamieslain (750/1994) 4 §:n 2 momentin 8 kohta, sellaisena kuin se on laissa 593/2005, sekä
muutetaan 4 §:n 2 momentin 7 kohta ja 7 §:n 1 momentin 6 kohta, sellaisina kuin ne ovat,
ensiksi mainittu mainitussa laissa 593/2005 ja viimeksi mainittu laissa 261/2000, seuraavasti:
Voimassa oleva laki

Ehdotus

4§
——————————————
Säännökset virkojen perustamisesta, lakkauttamisesta ja muuttamisesta annetaan valtioneuvoston asetuksella. Seuraavia virkoja ei
saa perustaa, lakkauttaa eikä niiden nimeä
muuttaa, ellei kutakin virkaa ole valtion talousarviossa eritelty:
——————————————
7) rajavartiolaitoksen päällikön ja apulaispäällikön sekä kenraalin tai amiraalin virat;
8) ympäristölupaviraston johtajan ja ympäristöneuvoksen virat.

4§
——————————————
Säännökset virkojen perustamisesta, lakkauttamisesta ja muuttamisesta annetaan valtioneuvoston asetuksella. Seuraavia virkoja ei
saa perustaa, lakkauttaa eikä niiden nimeä
muuttaa, ellei kutakin virkaa ole valtion talousarviossa eritelty:
——————————————
7) rajavartiolaitoksen päällikön ja apulaispäällikön sekä kenraalin tai amiraalin virat.
(kumotaan)

7§
Seuraaviin virkoihin voidaan nimittää vain
Suomen kansalainen:
——————————————
6) maaherran sekä lääninhallituksen osastopäällikön ja lääninvalmiusjohtajan virka;
——————————————

7§
Seuraaviin virkoihin voidaan nimittää vain
Suomen kansalainen:
——————————————
6) aluehallintoviraston pelastustoimen ja
varautumisen tehtäviä hoitavan vastuualueen
päällikön virka;
——————————————
———
Tämän lain voimaantulosta säädetään lailla.

HE 59/2009 vp

123

7.
Laki
opetus- ja kulttuuritoimen rahoituksesta annetun lain muuttamisesta

Eduskunnan päätöksen mukaisesti
muutetaan opetus- ja kulttuuritoimen rahoituksesta 21 päivänä elokuuta 1998 annetun lain
(635/1998) 40 §, 48 §:n 2 momentti ja 53 §:n 1 momentti,
sellaisina kuin niistä ovat 48 §:n 2 momentti laissa 1211/2000 ja 53 §:n 1 momentti laissa
915/2006, seuraavasti:
Voimassa oleva laki

Ehdotus
40 §

40 §

Perustamishankkeiden rahoitussuunnitelma

Perustamishankkeiden rahoitussuunnitelma

Asianomainen ministeriö laatii vuosittain
valtion talousarvion valmistelun yhteydessä
seuraavaa neljää vuotta varten opetus- ja kulttuuritoimen perustamishankkeiden valtakunnallisen rahoitussuunnitelman. Rahoitussuunnitelma sisältää suunnittelukautena toteutettaviksi tarkoitetut perustamishankkeet kalenterivuosittain toteuttamisjärjestyksessä sekä arvion hankkeiden valtionosuuteen oikeuttavista kustannuksista ja valtionosuuksista.
Perustamishankkeiden rahoitussuunnitelmaa varten lääninhallitus laatii koulutuksen ja
muiden 1 §:ssä mainittujen lakien mukaisen
toiminnan järjestäjiltä saatujen ehdotusten perusteella luettelon läänin alueella toteutettaviksi aiotuista perustamishankkeista. Hankkeet merkitään luetteloon lääninhallituksen
arvioimassa kiireellisyysjärjestyksessä. Tiedot luetteloa varten on toimitettava lääninhallitukselle vuosittain ministeriön määräämään
ajankohtaan mennessä.

Opetusministeriö laatii vuosittain valtion
talousarvion valmistelun yhteydessä seuraavaa neljää vuotta varten opetus- ja kulttuuritoimen perustamishankkeiden valtakunnallisen rahoitussuunnitelman. Rahoitussuunnitelma sisältää suunnittelukautena toteutettaviksi tarkoitetut perustamishankkeet kalenterivuosittain toteuttamisjärjestyksessä sekä arvion hankkeiden valtionosuuteen oikeuttavista kustannuksista ja valtionosuuksista.
Perustamishankkeiden rahoitussuunnitelmaa varten elinkeino-, liikenne- ja ympäristökeskus laatii koulutuksen ja muiden 1 §:ssä
mainittujen lakien mukaisen toiminnan järjestäjiltä saatujen ehdotusten perusteella ja
oppilaitoshankkeiden osalta maakunnan liiton laatiman kiireellisyysjärjestyksen pohjalta luettelon toiminta-alueellaan toteutettavaksi aiotuista perustamishankkeista. Hankkeet merkitään luetteloon niiden arvioidussa
kiireellisyysjärjestyksessä. Ehdotukset luette-

HE 59/2009 vp
Ehdotus

124
Voimassa oleva laki

loa varten on toimitettava elinkeino-, liikenne- ja ympäristökeskukselle luettelon laatimista edeltävän vuoden loppuun mennessä.

48 §

48 §

Rahoituksen laskemisessa käytettävien suoritteiden määrän vahvistaminen

Rahoituksen laskemisessa käytettävien suoritteiden määrän vahvistaminen

——————————————
Asianomainen ministeriö voi vahvistaessaan
11 §:n 3 momentissa tarkoitettua ammatillisen lisäkoulutuksen rahoituksen perusteena
käytettävää opiskelijatyövuosien määrää antaa koulutuksen järjestäjälle koulutuksen tarjontaa koskevia ohjeita. Ministeriön tulee
vahvistaessaan opiskelijatyövuodet koulutuksen järjestäjille turvata ammatillisen lisäkoulutuksen rahoituksen jakautuminen alueellisesti tasapuolisesti koulutustarpeen mukaan.
Ennen kuin ministeriö päättää, voidaanko
koulutuksen järjestäjälle myöntää opiskelijatyövuosiin perustuvaa rahoitusta, tulee asiasta
hankkia lääninhallituksen lausunto.

——————————————
Opetusministeriö voi vahvistaessaan 11 §:n
3 momentissa tarkoitettua ammatillisen lisäkoulutuksen rahoituksen perusteena käytettävää opiskelijatyövuosien määrää antaa koulutuksen järjestäjälle koulutuksen tarjontaa
koskevia ohjeita. Ministeriön tulee vahvistaessaan opiskelijatyövuodet koulutuksen järjestäjille turvata ammatillisen lisäkoulutuksen rahoituksen jakautuminen alueellisesti tasapuolisesti koulutustarpeen mukaan. Ennen
kuin ministeriö päättää, voidaanko koulutuksen järjestäjälle myöntää opiskelijatyövuosiin
perustuvaa rahoitusta, asiasta on hankittava
elinkeino-, liikenne- ja ympäristökeskuksen
lausunto.
——————————————

——————————————
53 §

53 §

Valtionapuviranomainen

Valtionapuviranomainen

Valtionapuviranomainen tässä laissa tarkoitettuja käyttökustannuksia ja 1 §:n 1 momentin 8–12 kohdassa mainittujen lakien mukaisia perustamishankkeita koskevissa asioissa
on opetusministeriö. Valtionapuviranomainen
1 §:n 1 momentin 1–7 kohdassa mainittujen
lakien mukaisia perustamishankkeita koskevissa asioissa on lääninhallitus.
——————————————

Valtionapuviranomainen tässä laissa tarkoitettuja käyttökustannuksia ja 1 §:n 1 momentin 8–12 kohdassa mainittujen lakien mukaisia perustamishankkeita koskevissa asioissa
on opetusministeriö. Valtionapuviranomainen 1 §:n 1 momentin 1–7 kohdassa mainittujen lakien mukaisia perustamishankkeita
koskevissa asioissa on elinkeino-, liikenne- ja
ympäristökeskus.
——————————————
———
Tämän lain voimaantulosta säädetään lailla.

HE 59/2009 vp

125

8.
Laki
liikuntalain muuttamisesta

Eduskunnan päätöksen mukaisesti
muutetaan 18 päivänä joulukuuta 1998 annetun liikuntalain (1054/1998) 2, 3, 6, 8 ja 10 §
seuraavasti:
Voimassa oleva laki

Ehdotus
2§

2§

Vastuut ja yhteistyövelvoitteet

Vastuut ja yhteistyövelvoitteet

Yleisten edellytysten luominen liikunnalle
on valtion ja kuntien tehtävä. Liikunnan järjestämisestä vastaavat pääasiassa liikuntajärjestöt.
Ministeriö, jonka toimialaan kuuluu liikuntatoimi, jäljempänä ministeriö, vastaa liikuntatoimen yleisestä johdosta, kehittämisestä ja
yhteensovittamisesta liikunnan yhteistyössä
valtionhallinnossa. Alueellisella tasolla nämä
tehtävät kuuluvat läänin liikuntatoimelle ja
paikallistasolla kunnille.
Kunnan tulee luoda edellytyksiä kuntalaisten liikunnalle kehittämällä paikallista ja alueellista yhteistyötä sekä terveyttä edistävää
liikuntaa, tukemalla kansalaistoimintaa, tarjoamalla liikuntapaikkoja sekä järjestämällä
liikuntaa ottaen huomioon myös erityisryhmät.

Yleisten edellytysten luominen liikunnalle
on valtion ja kuntien tehtävä. Liikunnan järjestämisestä vastaavat pääasiassa liikuntajärjestöt.
Opetusministeriö vastaa liikuntatoimen
yleisestä johdosta, kehittämisestä ja yhteensovittamisesta liikunnan yhteistyössä valtionhallinnossa. Alueellisella tasolla nämä tehtävät kuuluvat alueelliselle liikuntatoimelle
ja paikallistasolla kunnille.

3§

3§

Läänin liikuntatoimen hallinto

Alueellinen liikuntatoimi

Kunnan tulee luoda edellytyksiä kuntalaisten liikunnalle kehittämällä paikallista ja alueellista yhteistyötä sekä terveyttä edistävää
liikuntaa, tukemalla kansalaistoimintaa, tarjoamalla liikuntapaikkoja sekä järjestämällä
liikuntaa ottaen huomioon myös erityisryhmät

Läänin liikuntatoimella tarkoitetaan lääninAlueellisella liikuntatoimella tarkoitetaan
hallitusta ja sen asettamia alueellisia liikunta- elinkeino-, liikenne- ja ympäristökeskusta ja
neuvostoja. Läänin liikuntatoimen tehtävistä maakunnan liittojen asettamia alueellisia liikuntaneuvostoja. Alueellisen liikuntatoimen
säädetään tarkemmin asetuksella.

HE 59/2009 vp
Ehdotus

126
Voimassa oleva laki

tehtävistä sekä alueellisten liikuntaneuvostojen kokoonpanosta ja lukumäärästä säädetään tarkemmin valtioneuvoston asetuksella.

6§

6§

Alueellisen liikuntatoimen rahoitus

Alueellisen liikuntatoimen rahoitus

Ministeriö osoittaa läänin liikuntatoimen
käyttöön vuosittain toimintamäärärahat, joiden käytöstä sovitaan lääninhallituksen kanssa. Ministeriö voi osoittaa läänin liikuntatoimelle myös muita määrärahoja edelleen avustuksina myönnettäväksi.

Opetusministeriö osoittaa alueellisen liikuntatoimen käyttöön vuosittain toimintamäärärahat, joiden käytöstä sovitaan elinkeino-, liikenne- ja ympäristökeskuksen kanssa.
Ministeriö voi osoittaa alueelliselle liikuntatoimelle myös muita määrärahoja edelleen
avustuksina myönnettäviksi.
Lisäksi ministeriö voi avustaa muuta alueelLisäksi ministeriö voi avustaa muuta alulista liikunnan kehittämistyötä.
eellista liikunnan kehittämistyötä.
8§

8§

Liikuntapaikkojen valtionavustukset

Liikuntapaikkojen valtionavustukset

Valtion talousarvioon otetaan vuosittain
määräraha avustusten myöntämiseksi liikuntapaikkojen sekä niihin liittyvien vapaaaikatilojen perustamishankkeisiin. Avustuksilla edistetään erityisesti laajojen käyttäjäryhmien tarpeisiin tarkoitettujen liikuntapaikkojen rakentamista, hankkimista, peruskorjaamista ja varustamista.
Avustusta myönnetään ensisijaisesti kunnalle tai kuntayhtymälle sekä kunnan tai kuntayhtymän määräämisvallassa olevalle yhteisölle. Avustusta voidaan myöntää myös muille yhteisöille.
Edellä 1 momentissa tarkoitetuista valtionavustuksista on voimassa mitä opetus- ja kulttuuritoimen rahoituksesta annetussa laissa
säädetään valtionavustuksesta perustamishankkeeseen.
Ministeriön on myöntäessään avustuksia
liikuntapaikkarakentamiseen pyydettävä asianomaisen lääninhallituksen ja valtion liikuntaneuvoston lausunto.

Valtion talousarvioon otetaan vuosittain
määräraha avustusten myöntämiseksi liikuntapaikkojen ja niihin liittyvien vapaaaikatilojen perustamishankkeisiin. Avustuksilla edistetään erityisesti laajojen käyttäjäryhmien tarpeisiin tarkoitettujen liikuntapaikkojen rakentamista, hankkimista, peruskorjaamista ja varustamista.
Avustusta myönnetään ensisijaisesti kunnalle tai kuntayhtymälle sekä kunnan tai kuntayhtymän määräämisvallassa olevalle yhteisölle. Avustusta voidaan myöntää myös
muille yhteisöille.
Edellä 1 momentissa tarkoitetuista valtionavustuksista säädetään opetus- ja kulttuuritoimen rahoituksesta annetussa laissa.
Ministeriön on myöntäessään avustuksia
liikuntapaikkarakentamiseen pyydettävä asianomaisen elinkeino-, liikenne- ja ympäristökeskuksen ja valtion liikuntaneuvoston lausunto.

HE 59/2009 vp
Ehdotus

Voimassa oleva laki

127

10 §

10 §

Valtionapuviranomainen

Valtionapuviranomainen

Valtionapuviranomaisena 5–9 §:ssä tarkoitettujen avustusten osalta on ministeriö, jonka
toimialaan kuuluu liikuntatoimi.
Liikuntapaikkojen perustamishankkeiden
osalta ministeriö voi siirtää läänin liikuntatoimen valmisteltavaksi ja lääninhallituksessa
päätettäväksi osan liikuntapaikkarakentamiseen varatusta määrärahasta. Lääninhallitus
on valtionapuviranomaisena ministeriön määräämässä laajuudessa.

Valtionapuviranomainen 5–9 §:ssä tarkoitettujen avustusten osalta on opetusministeriö.
Liikuntapaikkojen perustamishankkeiden
osalta ministeriö voi siirtää alueellisen liikuntatoimen valmisteltavaksi ja elinkeino-,
liikenne- ja ympäristökeskuksessa päätettäväksi osan liikuntapaikkarakentamiseen varatusta määrärahasta. Elinkeino-, liikenne- ja
ympäristökeskus on valtionapuviranomainen
ministeriön määräämässä laajuudessa.
———
Tämän lain voimaantulosta säädetään lailla

HE 59/2009 vp

128

9.
Laki
alueiden kehittämislain muuttamisesta

Eduskunnan päätöksen mukaisesti
muutetaan 12 päivänä heinäkuuta 2002 annetun alueiden kehittämislain (602/2002) 10 §:n 4
momentti ja 40 §:n 2 momentti, sekä
lisätään 7 §:n 1 momenttiin, sellaisena kuin se on laeissa 954/2005 ja 1402/2006, uusi 4 a –
4 d kohta, lakiin uusi 7 a – 7 e § ja 10 §:ään uusi 5 momentti, jolloin nykyinen 5 momentti
siirtyy 6 momentiksi, seuraavasti:
Voimassa oleva laki

Ehdotus
7§

7§

Maakunnan liiton tehtävät

Maakunnan liiton tehtävät

Maakunnan liitto:
——————————————
(uusi)

(uusi)
(uusi)
(uusi)
——————————————

(uusi)

Maakunnan liitto:
——————————————
4 a) vastaa alueellisen pitkän ja keskipitkän aikavälin koulutustarpeiden ennakoinnin
yhteensovittamisesta ja alueellisten koulutustavoitteiden valmistelusta osana koulutuksen
ja tutkimuksen kehittämissuunnittelua, alueellisen liikennejärjestelmäsuunnitelman laatimisen yhteensovittamisesta lukuun ottamatta pääkaupunkiseudun liikennejärjestelmäsuunnitelmaa sekä alueellisten laaja-alaisten
luonnonvaroja ja ympäristöä koskevien
suunnitelmien laatimisen yhteensovittamisesta;
4 b) laatii kuntien ja muiden koulutuksen
järjestäjien hanke-esitysten kiireellisyysjärjestyksen;
4 c) edistää julkisen hallinnon yhteispalvelusta annetussa laissa (223/2007) tarkoitettua yhteispalvelua alueellaan;
4 d) asettaa alueelliset taidetoimikunnat ja
liikuntaneuvostot.
——————————————

7a§
Maakunnan liittojen yhteistoiminta-alueet
Maakunnan liittojen yhteistoiminnan jär-

Voimassa oleva laki

HE 59/2009 vp
Ehdotus

129

jestämiseksi maa jaetaan maakuntien yhteistoiminta-alueisiin siten kuin tässä laissa säädetään. Maakunnan liitto voi kuulua 7 b
§:ssä tarkoitettujen tehtävien osalta vain yhteen yhteistoiminta-alueeseen.
Maakunnan liittojen yhteistoiminta-alueen
on muodostettava toiminnallisesti ja taloudellisesti tarkoituksenmukainen kokonaisuus
yhteistoiminnan kohteena olevien tehtävien
hoitamiselle. Yhteistoiminta-aluejako tulee
ottaa huomioon muodostettaessa sellaisten
elinkeino-, liikenne- ja ympäristökeskusten
toimialueita, joissa hoidetaan kaikkia keskuksen toimialaan kuuluvia tehtäviä.
(uusi)

7b§
Yhteistoiminnassa hoidettavat tehtävät
Maakunnan liittojen yhteistoiminnan piiriin
kuuluu sellaisten 7 §:ssä tarkoitettujen tehtävien käsittely ja niitä koskeva päätöksenteko,
jotka:
1) ovat alueen pitkäjänteisen kehittämisen
kannalta merkittäviä;
2) sisältyvät maakuntaohjelmiin ja niiden
toteuttamissuunnitelmiin tai muihin alueiden
kehittämiseen merkittävästi vaikuttaviin
suunnitelmiin; sekä
3) koskevat koko yhteistoiminta-aluetta.
Yhteistoiminta-alueeseen kuuluvien maakunnan liittojen jäsenkunnat voivat yhtäpitävin päätöksin tai perussopimuksessa antaa
muitakin alueiden kehittämiseen tai maakunnan suunnitteluun liittyviä tehtäviä yhteistoiminnassa käsiteltäviksi ja päätettäviksi.

(uusi)

7c§
Yhteistoiminta-alueen päätöksenteon järjestäminen
Yhteistoiminta-alueeseen kuuluvien maakunnan liittojen jäsenkuntien on sovittava yhteistoiminnan piiriin kuuluvien asioiden käsittelyn ja päätöksenteon järjestämisestä joko
siten, että päätösvaltaa käyttää maakunnan
liittojen yhteinen toimielin tai siten, että päätösvaltaa käyttävät maakunnan liitot yhtäpitävin päätöksin.

130
Voimassa oleva laki

HE 59/2009 vp
Ehdotus
Yhteistoiminta-alueeseen kuuluvien maakunnan liittojen on sovittava yhteistoiminnassa käsiteltävien ja päätettävien asioiden
valmistelusta ja sitä koskevista vastuista.

(uusi)

7d§
Maakunnan liittojen yhteinen toimielin ja sen
valitseminen
Yhteistoiminta-alueeseen kuuluvien maakunnan liittojen valtuustot asettavat yhteisen
toimielimen ja valitsevat siihen jäsenet, jos 2
momentissa tarkoitetussa yhteistoimintasopimuksessa niin määrätään. Muussa tapauksessa yhteistoiminta-alueeseen kuuluvien
maakunnan liittojen jäsenkunnat asettavat
yhteisen toimielimen ja valitsevat siihen jäsenet samassa yhteydessä ja samaa menettelyä käyttäen kuin ne valitsevat edustajansa
maakunnan liittojen valtuustoon. Toimielimessä edustettuina olevien ryhmien ääniosuuksien tulee valittaessa vastata jäsenkuntien valtuustoissa edustettuina olevien eri
ryhmien kunnallisvaaleissa saamaa ääniosuutta yhteistoiminta-alueeseen kuuluvien
maakunnan liittojen jäsenkuntien alueella
vaalilaissa (714/1998) säädetyn suhteellisuusperiaatteen mukaisesti.
Jos 1 momentissa tarkoitettu yhteinen toimielin päätetään valita kesken kunnallisvaalien mukaan määräytyvän toimikauden, yhteistoiminta-alueeseen kuuluvien maakunnan
liittojen maakuntavaltuustot valitsevat sen
jäsenet ensimmäisen kerran.
Maakuntien yhteisen toimielimen jäsenten
lukumäärästä ja äänivallan perusteista, toimielimen muista kuin laissa säädetyistä tehtävistä sekä muista yhteistoiminnan järjestämiseksi välttämättömistä asioista sovitaan
yhteistoiminta-alueeseen kuuluvien maakuntien yhteistoimintasopimuksessa. Sopimuksen hyväksymisestä on muutoin soveltuvin
osin voimassa, mitä kuntalain (365/1995) 79
§:n 1 momentissa säädetään kuntayhtymän
perussopimuksesta.

HE 59/2009 vp
Ehdotus

Voimassa oleva laki
(uusi)

131

7e§
Yhteistoiminnasta sopiminen ja siihen velvoittaminen
Suunnitellulla yhteistoiminta-alueella olevien maakunnan liittojen jäsenkuntien on sovittava 7 a-d §:ssä tarkoitetuista asioista
viimeistään 31 päivänä maaliskuuta 2010.
Jos maakunnan liittojen jäsenkunnat eivät
sovi yhteistoiminnan järjestämisestä edellä
tarkoitetussa määräajassa, valtioneuvosto
voi velvoittaa alueen maakunnan liitot ja niiden jäsenkunnat aloittamaan yhteistoimintaa
koskevat neuvottelut ja samalla määrätä yhteistoiminnan käynnistämiseksi välttämättömistä asioista. Valtioneuvoston määräys on
voimassa siihen asti, kunnes yhteistoimintaalueeseen kuuluvien maakunnan liittojen jäsenkunnat pääsevät sopimukseen yhteistoiminnasta.
Jos 7 c §:n 1 momentissa tarkoitettuja yhtäpitäviä päätöksiä ei saada maakunnan liitoissa tehtyä ja siitä on merkittävää haittaa
valtion ja kuntien väliselle yhteistyölle alueiden kehittämisessä, voi valtioneuvosto velvoittaa jäsenkunnat edellä mainitussa lainkohdassa tarkoitetun yhteisen toimielimen
perustamiseen.

10 §

10 §

Maakuntaohjelma

Maakuntaohjelma

——————————————
Valtion viranomaiset ottavat toiminnassaan
huomioon maakuntaohjelmat, edistävät niiden toteuttamista ja arvioivat toimenpiteidensä vaikutuksia aluekehitykseen.

——————————————
Viranomaisten tulee ottaa toiminnassaan
huomioon maakuntaohjelmat ja niiden toteuttamissuunnitelmat, edistää niiden toteuttamista ja arvioida toimenpiteidensä vaikutuksia aluekehitykseen sekä huolehtia, ettei
toimenpiteillä vaikeuteta niiden toteuttamista.
Viranomaisten on pyydettävä maakunnan
liitolta lausunto sellaisista alueen kehittämisen kannalta merkittävistä suunnitelmista ja
toimenpiteistä, jotka merkittävästi poikkeavat
maakuntaohjelmasta tai eivät sisälly maakuntaohjelmaan, sekä arvioitava niiden vai-

(uusi)

HE 59/2009 vp
Ehdotus

132
Voimassa oleva laki

——————————————

kutuksia alueen kehitykseen. Jos viranomainen aikoo poiketa maakunnan liiton lausunnosta, sen on perusteltava poikkeaminen
neuvoteltuaan sitä ennen asiasta maakunnan
liiton kanssa.
——————————————

40 §

40 §

Muutoksenhaku

Muutoksenhaku

——————————————
Maakunnan yhteistyöryhmän tämän lain nojalla tekemään päätökseen haetaan muutosta
valittamalla hallinto-oikeuteen siten kuin
muutoksenhausta kuntayhtymän päätökseen
kuntalaissa säädetään.
——————————————

——————————————
Maakunnan yhteistyöryhmän tai maakunnan liittojen yhteisen toimielimen tämän lain
nojalla tekemään päätökseen haetaan muutosta valittamalla hallinto-oikeuteen siten
kuin muutoksenhausta kuntayhtymän päätökseen kuntalaissa säädetään.
——————————————
———
Tämän lain voimaantulosta säädetään lailla.

